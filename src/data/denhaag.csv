COUNTER;TITEL;INHOUD;MATERIAAL;LOCATIE_TOEVOEGING;BEELDMATERIAAL_BIJSCHRIFT;BEELDMATERIAAL_FOTOGRAAF;TEKST_AUTEUR;URL_HGA;LOCATIE;LAT;LON;HUISNUMMER;STRAATNAAM;KUNSTENAAR;KUNSTENAAR1;KUNSTENAAR2;KUNSTENAAR3;X;Y
7;Rondanini;"<p>Licht: daar draait het om in het werk van André Kruysen. Het is voor hem tegelijkertijd onderwerp en materiaal. Immers de constructie van zijn vaak monumentale bouwsels wordt bepaald door de wijze waarop licht aanwezig is op de plaats waar hij aan de slag gaat. Op hun beurt sturen die hagelwitte, architectonisch aandoende bouwsels weer het licht of de lichtval. Opvallend is daarbij het contrast tussen de opengebroken, gedeconstrueerde ruimte met de schots en scheef staande vlakken en de sereniteit die de installatie uitstraalt. Kruysen maakt licht voelbaar, bijna magisch.</p>
<p>Cruciaal voor zijn werk is een ervaring die de kunstenaar in zijn jeugd had bij de rots Vedra (Ibiza). Tijdens het duiken kwam hij in een grot terecht. De magie die daar heerste heeft hij op geen enkele andere plek teruggevonden. Daarnaast is zijn interesse van belang voor architecten/kunstenaars als Le Corbusier, Struycken en Schwitters. De eerste twee vanwege hun streven naar pure vorm, kleur en (ruimtelijke) verhoudingen, de laatste door zijn antikunst.</p>
<p>Kruysens sokkelbeeld ‘Rondanini’ verwijst zoals de titel al aangeeft naar het gelijknamige laatste beeld van Michelangelo: een Piëta. Ook in het abstracte sokkelbeeld kun je nog de figuren van Maria die haar gestorven zoon Christus in haar armen houdt, ontwaren. Kruysen heeft de ruimte boven de sokkel opgevat als een ovale buis. Die heeft hij in stukken gesneden en vervolgens weer opgebouwd met de Rondanini-piëta in gedachten. Door de verschillende richtingen in de sculptuur is onduidelijk of Maria en Christus zich samen staande houden of dat Christus wegglijdt. In Kruysens installaties is diezelfde ambivalentie zichtbaar in het wankele evenwicht tussen constructie en deconstructie.<br />
Uiteraard is er ook licht in het sokkelbeeld aanwezig. Het matzwarte patina van het brons slaat wit uit als er direct zonlicht op valt. Daardoor worden de contrasten met de schaduwplekken nog groter.</p>
";Brons;;Rondanini, André Kruysen, 2005;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-35.-Andre-Kruysen-Rondanini.mp3;Grote Marktstraat 37, 2511 BH Den Haag, Nederland;52.07607679032272;4.311041587596911;37;Grote Marktstraat;Kruysen, André;;;;81225.1488039413;454746.498807377
8;Intersection;"<p>‘De vormen die zich in de wereld voordoen – de monumentale vorm van een vliegtuig, de blokken basalt van een pier of van een brugconstructie – ze hebben voor mij meer met beeldhouwkunst te maken dan de objecten die op de academie als kunst worden aangemerkt. Het gaat om vormen door mensen gemaakt, maar zonder de pretentie kunstwerk te zijn. Ze zijn onveranderlijk en hebben een natuurlijke aanwezigheid.&#8217;</p>
<p>&#8216;Dit is de visie van kunstenaar Lon Pennock, maker van het sokkelbeeld ‘Intersection’.<br />
Het beeld bestaat uit twee L-vormige balken, volgens Pennock een kruisbeeld met verschoven assen en een gedraaid hart. Het beeld lijkt een kleinere weergave van zijn karakteristieke werk. Dat is groot van schaal en heeft door kleur en materiaal het uiterlijk van een industriële constructie. Voorbeelden zijn ‘Intersection’ in Kijkduin, twee meer dan manshoge cortenstalen rechthoeken, en de twee metershoge pilaren ‘The River’ die in 1984 op de Blaak in Rotterdam zijn geplaatst.</p>
<p>Hoewel Pennock in de jaren zestig is opgeleid in de figuratieve traditie, ontwikkelde zijn werk zich al snel tot ‘concrete kunst’. De kunstenaar, voormalig directeur van de Rotterdamse kunstacademie en adviseur op stedenbouwkundige en verwante terreinen, heeft zich gedurende zijn hele carrière gewijd aan een zorgvuldig onderzoek van het materiaal en aan de wijze waarop het beeld zich verhoudt tot zijn omgeving.</p>
<p>Pennock was er niet voor dat een beeld op een sokkel zou staan. Het zou afstand scheppen. ‘Je moet over ze kunnen struikelen’, was zijn devies. Omdat de sokkel in het project van Struycken de bindende factor is en past binnen een stedenbouwkundige visie, zette Pennock zich over zijn bezwaar heen.</p>
";Staal;;Intersection, Lon Pennock, 1996;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-33.-Lon-Pennock-Intersection.mp3;Grote Marktstraat 16a, 2511 BJ Den Haag, Nederland;52.075821268236005;4.310183280712145;16a;Grote Marktstraat;Pennock, Lon;;;;81165.8898803277;454718.94453889
9;Zonder titel;"<p>De beelden van Alfred Eikelenboom hebben bijna nooit sokkels. En als ze er al een hebben, vormen ze meestal geen ondergeschikt element. Ook bij zijn sculptuur voor de Beeldengalerij in het centrum van Den Haag is dat het geval. De sokkel is een essentieel onderdeel van het totale beeld. Eikelenboom heeft daarin een eenheid bereikt door middel van vorm- en kleurherhaling. De ovale vorm van de sokkel komt terug in de zuilen. En het grijs van de sokkel gaat naadloos over in het grijs van het beeld. Trouwens, als hij geen grijsgemoffelde sokkel had gekregen, had hij hem wel grijs gemaakt. Want bijna alle beelden van Eikelenboom zijn grijs. Het gaat hem namelijk zuiver om vorm, niet om kleur.</p>
<p>Eikelenboom wijdt zich al sinds het eind van de jaren zestig aan vormonderzoek. De resultaten ervan noemt hij ‘utopische modellen&#8217;: beelden die zijn ideeën over de architectuur weergeven. Zijn sokkelbeeld is zo&#8217;n ‘utopisch model&#8217;. Het uitgangspunt voor de stalen sculptuur is de paddenstoel. Met de twee ovale zuilen en het bolvormige kapiteel ter afsluiting heeft Eikelenboom de plant een architecturaal uiterlijk gegeven.</p>
<p>Hoewel de bouwkunst zijn bijzondere belangstelling geniet, ontleent hij zijn beeldende vocabulaire aan de natuur, bijvoorbeeld de paddenstoel, en aan vormen die juist niet in de architectuur voorkomen. Want terwijl daar kubus en vierkant zegevieren, baseert Eikelenboom zich op kegelsneden, cirkels en afgeronde rechthoeken. Met zijn ‘utopische modellen&#8217; wil Eikelenboom een nieuwe beeldtaal voorleggen aan architecten en stedenbouwers. De modellen zijn daarom geen maquettes, maar futuristische visies. Geen zweverig gedroom, geen vlucht of uiting van onvrede, maar een vorm van opbouwende kritiek. Hij biedt met een keur aan vormen architecten een alternatief voor het eentonige bouwen met blokken. En dat blijft hij doen.</p>
<p>Momenteel is dit beeld gestationeerd in het Zuiderpark.</p>
";Staal;;Zonder titel, Alfred Eikelenboom, 1994. Locatie Beeldengalerij centrum Den Haag.;Ralph Kämena;Sandra Spijkerman;https://www.orenenogentekort.nl/wp-content/uploads/2022/02/Alfred-Eikelenboom-zonder-titel.mp3;Meester P. Droogleever Fortuynweg 24, 2533 SR Den Haag, Nederland;52.0572202788878;4.290434175735491;24;Meester P. Droogleever Fortuynweg;Eikelenboom, Alfred;;;;79780.8149765681;452669.86276834
13;Bellevue-toren;"<p>Er staat een juweeltje in het centrum van Den Haag. Sonja Oudendijk heeft in haar sokkelbeeld kostbaar ogende materialen verwerkt als r.v.s., messing en email. Het blinkt als goud en glimt als edelstenen. Het beeld, dat als een huls om zijn sokkel is geschoven en tien centimeter boven de grond zweeft, is getiteld ‘Bellevue-toren’ (Mooi uitzicht toren).<br />
Sinds 1983 maakt Oudendijk beelden uit contrasterende materialen als bont en koper, hout en glas. Overheersten de eerste jaren vooral organische vormen, na 1985 ontstaan er daarnaast ook strakke, ritmische composities. Oudendijk toont haar beelden meestal in een zorgvuldig ingerichte omgeving met als resultaat een vervreemdende, magische sfeer. Haar ideeën doet ze op tijdens verre reizen. Belangrijkste inspiratiebron vormden rituelen, machtssymbolen en fetisjisme (objectverering).</p>
<p>Bekend zijn Oudendijks krukjes. Meegenomen uit alle delen en culturen van de wereld goot ze deze zitmeubels af en presenteerde zij die als (gebruiks)sculpturen. Volgens de kunstenaar vertellen de oude krukjes iets over de gewoonten van een bepaalde bevolkingsgroep. Bovendien lijken ze te willen aangeven dat we vaker de tijd voor elkaar moeten nemen om met elkaar te praten.</p>
<p>Of ‘Bellevue-toren’ ironisch of letterlijk te nemen is, laat Oudendijk aan de kijker over. Door de gebruikte materialen straalt haar sokkelbeeld grandeur uit die ook de hofstad zich aanmeet. De gestileerde ooievaar uit het stadswapen van Den Haag is expliciet, de pastilles verwijzen naar een hofnar. De puntige, gouden bovenkant lijkt op een kroon en verwijst weer indirect naar de koninklijke familie die hier woont en werkt.<br />
Met ‘Bellevue-toren’ levert Oudendijk voor de stad Den Haag een beeldende metafoor, die verschillende betekenislagen kent. Karakteristiek is haar gevoel voor esthetiek en detaillering. Dat geldt eveneens voor haar interesse in de waarde van tradities en culturen. In ‘Bellevue-toren’ heeft Oudendijk de historische en culturele eigenheden van Den Haag samengebracht.</p>
<p>Momenteel is dit beeld gestationeerd in het Zuiderpark.</p>
";Roestvaststaal, messing en email;;Bellevue-toren, Sonja Oudendijk, 1993. Locatie Beeldengalerij centrum Den Haag.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/02/Sonja-Oudendijk-Bellevue-toren.mp3;Meester P. Droogleever Fortuynweg 24, 2533 SR Den Haag, Nederland;52.0571246239607;4.290608519321459;24;Meester P. Droogleever Fortuynweg;Oudendijk, Sonja;;;;79792.6105381388;452659.040585422
14;Vriendinnen;"<p>Er staat beslist een interessant nieuwtje op de iPad. Zo geconcentreerd kijken de twee jonge, modern geklede vrouwen naar het scherm. Gewapend met tas, iPad en hoofddoeken lopen ze samen door de stad. Dit intieme en dagelijkse tafereel is het onderwerp van het veertigste sokkelbeeld van De Beeldengalerij. Beeldhouwer Tony van de Vorst is de maker van dit kleurrijke en tegelijkertijd ingetogen beeld van de twee vriendinnen.</p>
<p>Hoe gewoon ook in het straatbeeld, het gebeurt niet vaak dat moslima&#8217;s terug te zien zijn in een sculptuur. Struycken, de initiator van De Beeldengalerij, zag dit als een omissie en nodigde Van de Vorst uit een beeld te maken van een moslimvrouw. Zij verdiept zich doorgaans in de schoonheid en de kracht van vrouwen uit allerlei culturen.</p>
<p>Met haar oeuvre van figuratieve sculpturen in steen, hout, brons en gips geniet ze grote landelijke bekendheid. Museum Beelden aan Zee in Scheveningen bezit van haar bijvoorbeeld een borstbeeld van koningin Máxima en een kolossale, roodmarmeren Mond. In al haar sculpturen combineert Van de Vorst gedegen ambachtelijkheid met poëtische verbeelding en kennis van de kunstgeschiedenis. Het expressieve kleurgebruik gaat terug op de bonte heiligenbeelden uit haar Brabantse jeugd.</p>
<p>Aan het begin van haar carrière maakte Van de Vorst voor de Prix de Rome (1975) een beeld van twee vriendinnen uit de wereld van de beroemde negentiende-eeuwse, Nederlandse schilder Breitner. Dat beeld is inspiratiebron voor het nieuwe sokkelbeeld. Twee leerlingen van het ROC Tilburg poseerden er speciaal voor. De uiteindelijke sculptuur is echter geen goed lijkend portret, maar een mix van de modellen en ander beeldmateriaal. De hoofddoek omlijst hun gezicht, waardoor ogen, neus en mond extra expressie krijgen. Zo heeft Van de Vorst, net als Breitner vroeger, vrouwen uit steden van nu verbeeld. Mooi, eigenzinnig en sterk.</p>
";Brons, beschilderd;;Vriendinnen, Tony van de Vorst, 2014;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-32.-Tony-van-der-Vorst-Vriendinnen.mp3;Wagenstraat 53, 2512 AP Den Haag, Nederland;52.076333959462275;4.311516338592547;53;Wagenstraat;Vorst, Tony van de;;;;81258.1170715182;454774.626563252
15;Phyllotaxis Den Haag;"<p>Leent de levende natuur zich als materiaal voor kunst? Omstreeks 1969 bewees beeldhouwer Sjoerd Buisman dat het mogelijk is kunstwerken te maken van levende planten en bomen. Hij was de eerste Nederlandse kunstenaar die experimenteerde met de natuur als alternatief voor steen en brons.</p>
<p>Buisman strooide vogelzaad op een vochtige molton deken, wachtte tot de kiemen wortelden in de stof, hing de deken op, en zie: er ontstond een levend ‘schilderij’. Buisman hield de deken vochtig, waardoor de plantjes bleven groeien, naar het licht en tegen de zwaartekracht in, omhoog dus.</p>
<p>Buisman is als kunstenaar onderzoeker en manipulator van de natuur. Hij laat zien dat natuur maakbaar is, maar groeit volgens haar eigen wetmatigheden. Zo zette hij wilgen met de kruinen in de aarde, de wortels doelloos in de lucht. De kruinen vormden wortels en aan de wortels ontsproten takken. De boom had zichzelf omgekeerd. Omstreeks 1980 raakte Buisman geboeid door een bijzondere vorm in de natuur: phyllotaxis. Het is de botanische term voor de groepering van bladeren rond een stam. Bleekselderij is een mooi voorbeeld van spiraalvormige phyllotaxis. Zijn fascinatie voor deze variant had vooral te maken met de symboolwaarde van de spiraal, die volgens Buisman staat voor het continue proces van leven en dood en van groei en ontbinding. Hij gebruikt het motief in zijn beelden van hout, brons, beton en gietijzer.</p>
<p>Voor de Beeldengalerij maakte hij ‘Phyllotaxis Den Haag’. De sculptuur in het stadscentrum is opgebouwd uit een schijnbaar wankele stapel boomstammetjes met elk een schuine bovenzijde. Ze lijken een stengel te vormen, uitvergroot en geabstraheerd. Buisman laat met zijn sokkelbeeld zien dat elke nieuwe scheut weg van het centrum en naar boven wil, naar de top. En dat de natuur zelf &#8211; volgens het phyllotaxisprincipe &#8211; haar ultieme balans zoekt.</p>
";Brons;;Phyllotaxis Den Haag, Sjoerd Buisman, 2003;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-35.-Sjoerd-Buisman-Phyllotaxis.mp3;Grote Marktstraat 20A, 2511 BJ Den Haag, Nederland;52.07599436400294;4.310738497978228;20A;Grote Marktstraat;Buisman, Sjoerd;;;;81204.2359488443;454737.636924385
10;EN/OF;"<p>Taal en teken. Het zijn de bouwstenen voor zijn beelden sinds het begin van de jaren tachtig. Marc Ruygrok houdt zich in tekeningen, foto’s en sculptuur bezig met letters, woorden en korte zinnen. Bij zijn koperen sokkelbeeld ‘EN/OF’ uit 1993 is dat ook het geval.</p>
<p>Op z’n sokkel in het centrum van Den Haag is Ruygroks beeld een duidelijk statement. ‘EN/OF’ verwijst naar de talloze keuzes die we moeten maken daar waar je van alles wordt aangeboden en je wordt overladen met visuele indrukken. Tegelijkertijd zorgt het beeld voor een rustpunt, doordat het in typografisch opzicht afwijkt van de chaotische winkellogo’s. De strakke letters zijn per woord op elkaar gestapeld. De twee woorden staan rug aan rug met het schuine streepje als plaat rechtop ertussen. Hierdoor heeft het kunstwerk de vorm van een compact bouwwerk dat staat als een huis.</p>
<p>De robuuste vormen van Ruygroks kunst doen vaker denken aan de architectuur. Zijn ruimtelijke taalbeelden zijn bijvoorbeeld net als bouwkunst sterk verbonden met de omgeving waar ze zijn geplaatst. Kijk maar naar het Haagse sokkelbeeld of naar ‘Hier’ dat in 1993 bij Museum de Paviljoens in Almere is geplaatst. Uit een enorme bol van koper is het woord ‘hier’ gespaard. Ruygrok zet de nuchtere plaatsaanduiding echter op losse schroeven door de bol draaibaar te maken. De kijker mag zelf bepalen wat ‘hier’ is.</p>
<p>‘Hier’ en ‘EN/OF’ zijn typische Ruygrok-beelden. Het zijn extreem korte gedichten die raadselachtig kunnen overkomen. Ze laten zijn voorkeur zien voor geometrische vormen, zoals de rechthoek en de cirkel. Met deze oervormen en voor iedereen herkenbare tekens ontwikkelde Ruygrok zijn eigen beeldende vocabulaire.</p>
";Rood koper, gebronsd;;EN/OF, Marc Ruygrok, 1993.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-13.-Marc-Ruygrok-EN-OF.mp3;Kalvermarkt 81, 2511 CB Den Haag, Nederland;52.078618912759424;4.318601348162856;81;Kalvermarkt;Ruygrok, Marc;;;;81747.5358956205;455021.655106159
11;Beeld;"<p>Rien Monshouwer heeft een aantal opmerkelijke sporen achtergelaten in de openbare ruimte. Een deel daarvan is blijvend, een ander deel tijdelijk. Rode draad in de artistieke ingrepen van de kunstenaar is zijn onderzoek naar het effect van woorden, kleuren, betekenissen en vormen op de omgeving waarin ze voorkomen. Hij brengt verslag uit van zijn bevindingen in de vorm van beelden, schilderijen en installaties. Daarbij gaat het zowel om locatiespecifieke ingrepen als om beeldende kunst die niet gebonden is aan een bepaalde plek.</p>
<p>In 1996 realiseerde Monshouwer in de bibliotheek van het nieuwe stadhuis in Den Haag een installatie in de vorm van een (bibliotheek)ladder die tegen een wand geplaatst is. Op die wand zijn foto’s van particuliere boekenkasten aangebracht. Met zijn sculptuur voor de Beeldengalerij volgt Monshouwer een ander traject. Hij maakt met dit sokkelbeeld de relatie tussen woord en beeld zichtbaar. De kunstenaar speelt met de onderlinge verschillen tussen woordbeelden en beeldtekens. Hij transformeert het woord tot beeld. Daardoor krijgt het begrip ‘beeldtaal’ letterlijk vorm. Maar de kunstenaar gaat nog een stap verder. Zijn ‘woordbeeld’ is een monument voor de taal en tegelijk manifesteert het bouwwerk van brons zich als een open architectonische constructie.</p>
<p>Monshouwer heeft doelbewust gekozen voor een strakke vormgeving. Door de open constructie van de gestapelde letters B – E – E – L – D is een soort toren of zuil ontstaan die vanuit verschillende gezichtspunten steeds van hoedanigheid verandert. Vanuit bepaalde invalshoeken is het woord zelfs zodanig beeld geworden dat het niet meer te herkennen is.</p>
";Brons;;Beeld, Rien Monshouwer, 1994;Ralph Kämena;Wim van der Beek, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-39.-Rien-Monshouwer-beeld.mp3;Grote Marktstraat 1, 2511 BH Den Haag, Nederland;52.07559591727719;4.309624174229634;1;Grote Marktstraat;Monshouwer, Rien;;;;81127.1906126233;454694.443007309
12;For whom the bell tolls;"<p>Gebouwtjes met hoge torens, vogels met feestmutsen en honden met kruisen: de beeldtaal van Joost van den Toorn is eigenzinnig, humoristisch en bevat magische, mythische en groteske elementen. Sinds het einde van de jaren tachtig maakt hij vooral bronzen beelden. Daarin vermengt hij doorlopend westerse en niet-westerse symbolen uit kunst én kitsch. Thema’s als dood, religie en seks keren regelmatig terug.</p>
<p>Van den Toorns sokkelbeeld vond zijn oorsprong in Istanbul. Daar verbleef de beeldhouwer toen de Balkan-oorlog uitbrak. Aanleiding was zijn verwondering over de berichtgeving en de beelden in de media die daar vanuit een ander perspectief dan in Nederland werden gepresenteerd. Zo werd wat in Nederland als een kruisraketinslag wordt gebracht, daar gezien als genocide op moslims.</p>
<p>De televisie in Istanbul toonde fascinerende beelden van een raket die horizontaal op een minaret afschoot om vervolgens te ontploffen. Die televisiebeelden vormden het vertrekpunt voor het sokkelbeeld van Van den Toorn. Vandaar bijvoorbeeld de toren. De vorm van die toren met bel heeft hij echter afgeleid van een grafmonument dat hij, eveneens in Istanbul, op een begraafplaats voor derwisjen (islamitische mystici van het soefisme) aantrof.</p>
<p>Toen het klaar was, heeft Van den Toorn aan dit sokkelbeeld de titel ‘For whom the bell tolls’ gegeven. Daarmee verwijst hij naar het gelijknamige boek dat Ernest Hemingway schreef over de Spaanse burgeroorlog. Deze wereldberoemde Britse auteur bekijkt eveneens vanuit een ander land en een ander perspectief een oorlog.</p>
<p>Je zou kunnen zeggen dat Van den Toorns sokkelbeeld de tegenhanger is van ‘Asylum’, de sculptuur die hij in 1996 voor het nieuwe gerechtshof in Rotterdam heeft gemaakt. Verbeeldt dat beeld een eenpersoonskathedraal, ‘For whom the bell tolls’ refereert aan een moskee. Hoewel je dat aan de vorm niet direct afleest, gaat het bij allebei om een plek van bezinning.</p>
";Brons;Op de hoek bij de Lange Poten;For whom the bell tolls, Joost van den Toorn, 1993;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-1.-Joost-van-der-Toorn-for-whom-the-bell-tolls.mp3;Lange Poten 1, 2511 CL Den Haag, Nederland;52.07837506115981;4.314060893362437;1;Lange Poten;Toorn, Joost van den;;;;81435.90297216;454999.117949042
1;Veelhoofd;"<p>Zijn het nu schedels of aardappelachtige hoofden? Dat vraag je je af als je van een afstandje naar de stapeling aluminium vormen kijkt die op een van de sokkels in het centrum van Den Haag staat. Ook op kortere afstand blijkt dat je daar geen duidelijkheid over krijgt.</p>
<p>Dit sokkelbeeld Veelhoofd is gemaakt door Atelier Van Lieshout, de internationaal bekende studio van kunstenaar Joep van Lieshout (1963). Hij runt zijn atelier in het Rotterdamse havengebied als een bedrijf en heeft zo’n twintig mensen in dienst. Atelier Van Lieshout produceert alle beelden, meubilair, mobilehomes en theaterdecors die Van Lieshout bedenkt. Kenmerkend voor de vaak grensverleggende ontwerpen van Atelier Van Lieshout is het gebruik van polyester, gespoten in uitgesproken kleuren variërend van gifgroen en knaloranje tot modderbruin.</p>
<p>Veel van de werken van Van Lieshout gaan over macht en arbeid, over politiek en revolutie en over een zelfvoorzienende samenleving. Bovendien is hij gefascineerd door de mens en de systemen die hij bouwt én door klassieke onderwerpen als leven en dood. Zijn beelden en installaties laten ons het effect zien van onze steeds efficiënter wordende samenleving. Tegelijkertijd verschaffen ze ons zicht op hoe we ons hierin als individu staande kunnen houden. Of eraan kunnen ontsnappen.</p>
<p>Van Lieshouts ontwerpen zijn even onorthodox als kritisch en tegendraads. Zo biedt SlaveCity (20052009) een blik op een utopische samenleving waar maximale winst het uitgangspunt is en verbeeldt Foodmaster (2009) een uiterste consequentie van onze geïndustrialiseerde voedselproductie. Dit kunstwerk toont een systeem waarbij ook mensenvlees tot voedsel wordt verwerkt. Naast deze grotere series, veelal uitgevoerd in polyester, werkt Van Lieshout ook aan kleinschaliger werken, vaak in brons of aluminium. In deze lijn past ook het sokkelbeeld Veelhoofd. Van Lieshout is nooit helemaal helder over de betekenis van zijn beelden. Het lijkt meer een optelsom van associaties: doodshoofden, aardappeleters, suikerbieten, Halloweenmaskers.</p>
";Aluminium;;Veelhoofd, Atelier van Lieshout, 2010;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-31.-Atelier-van-Lieshout-Veelhoofd.mp3;Wagenstraat 32, 2512 AX Den Haag, Nederland;52.07651364727674;4.311983042961138;32;Wagenstraat;Atelier van Lieshout;;;;81290.4056961645;454794.142893178
2;De Hef;"<p>Ze lijken van onder de grond te komen. Kort en dik en even onaanzienlijk als kwetsbaar. Zo ogen de beelden van Christien Rijnsdorp. Soms hebben ze een slurf, zuignap, of is het een geslachtsdeel? Armen en hoofd ontbreken doorgaans. Hoewel we de archetypische wezens van Rijnsdorp niet kennen, zien we ze onmiskenbaar als een levende soort. Onbeholpen tasten ze de wereld af. Somber zijn ze echter niet. Daarvoor zijn hun vormen, houdingen en gebaren te humorvol. ‘Mijn beelden ontstaan meestal uit verbazing over het leven of een bepaalde situatie’, vertelt Rijnsdorp.</p>
<p>In de eerste jaren dat zij actief was als beeldhouwer maakte Rijnsdorp sculpturen van ijzerdraad en beschilderd papier-maché. Deze beelden waren haast grafisch van karakter. Evenwicht en balans vormden een belangrijk ijkpunt. Eind jaren tachtig ontstonden de eerste organische wezentjes, die Rijnsdorp sindsdien maakte. Ze hebben een kern van purschuim en een huid van katoen en latexrubber. Die huid kleurt zij donker grijsbruin, vandaar dat gevoel van aardwormen dat je kan bekruipen.</p>
<p>Zijn het in het begin nog groepjes knolachtige wezens die als een kudde bij elkaar staan of liggen, later krijgen ze steeds meer dierlijke en menselijke trekken. In latere beelden reageren ze steeds vaker op de geconstrueerde omgeving waar zij zich in bevinden. Sommige voeren ware circusacts op.</p>
<p>Voor haar sokkelbeeld ‘De Hef’ stapelde Rijndorps drie figuren op elkaar. Ook deze keer hebben ze geen hoofden of armen en nauwelijks bovenlijf. Van veraf tonen ze haast als een abstracte stapeling, pas dichterbij gekomen kun je details als navels en plooien waarnemen. Met elkaar vormen ze een humoristisch en ogenschijnlijk wankel torentje. Ook in Rijnsdorps latere werk blijft evenwicht een belangrijk thema. Het gaat om het soms o zo kleine verschil tussen staan en vallen.</p>
";Brons;;De Hef, Christien Rijnsdorp, 2007;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-4.-Christien-Rhijnsdorp-De-Hef.mp3;Spui, The, 2512 CB Den Haag, Nederland;52.07782419248884;4.314788633590716;;;Rijnsdorp, Christien;;;;81484.8818099049;454937.096432275
3;Tantratrijn;"<p>Vanaf het moment dat hij in de jaren tachtig in Nederland furore maakte, heeft Rob Birza (1962), zoals dat toen heette, de kunstgeschiedenis geciteerd. ‘Voor mij begint moderne kunst bij de Egyptenaren,’ laat Birza weten. ‘En niet pas bij Picabia, Picasso of een van die andere moderne klassiekers.’ Daarnaast is hij ook altijd geïnteresseerd geweest in niet-westerse culturen. Tijdens zijn vele reizen, met name naar India, komt hij andere beeldtalen tegen die hij mee naar huis neemt. In zijn schilderijen, beelden en installaties maakt hij combinaties van beelden uit de kunstgeschiedenis met de beeldtaal van alledag (strips, reclame) én met die van niet-westerse culturen. Het kunstwerk dat ontstaat, toont de toeschouwer verschillende perspectieven die allemaal even waardevol zijn. Indirect zorgt het ervoor dat je je bewust wordt van je eigen – beperkte – blik.</p>
<p>Ook voor zijn sokkelbeeld ‘Tantratrijn’ putte Birza uit verschillende werelden. Allereerst zijn daar de meerarmige tantrabeelden uit het hindoeïsme en boeddhisme waarnaar het eerste deel van de titel verwijst. Het ‘trijn’ refereert aan de poppenkastpoppen Jan Klaasen en Katrijn: super-Hollands dus. Daarnaast heeft Birza beelden uit de kunstgeschiedenis in deze sculptuur verwerkt. Zo doet de hoofdfiguur van zijn sokkelbeeld door zijn houding en het gat in zijn lijf denken aan Zadkines ‘De verwoeste stad’ (1951). Het beeld dat deze Russisch/Franse beeldhouwer ter herinnering aan het bombardement van mei 1940 voor Rotterdam heeft gemaakt. Indirect verwijst het gat in het lijf naar de gaten in de beelden van de beroemde Engelse beeldhouwer Henry Moore.</p>
<p>Het goud van het messing en de felle kleuren autolak waarmee de poppenkastpoppen zijn beschilderd, roepen Tibetaanse beelden in herinnering. Het resultaat is een kleurrijke en feestelijke sculptuur waarin beeldtaal van uiteenlopende culturen tot één geheel zijn samengesmolten. Als vanzelfsprekend glijdt je oog mee van de ene in de andere stijl.</p>
";Geslepen messing en autolak;;Tantratrijn, Rob Birza, 2007. Situatie in centrum Den Haag. Momenteel staat het beeld in de Open Opslag Beeldengalerij in het Zuiderpark in afwachting van restauratie.;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-25.-Rob-Birza-Tantratrijn.mp3;Mr. P. Droogleever Fortuynweg 9, Den Haag, Nederland;52.053537;4.2885243;;Mr. P. Droogleever Fortuynweg;Birza, Rob;;;;79643.6370734272;452262.081133318
4;IloveJR;"<p>Zuurstokroze. In die kleur heeft André van de Wijdeven zijn sculptuur voor de Beeldengalerij laten beschilderen toen het de gieter terugkwam. Zodat het lijkt alsof er een dikke suikerlaag over het pistool is heen gegoten, glanzend en zoet. De loop van het naar boven gerichte pistool eindigt in de tekst ‘I love JR’, waarbij ‘love’ is weergegeven als hartje. Maar dat er iets staat daarboven dat kun je vanaf de grond alleen maar vermoeden.</p>
<p>De regel ‘I love JR’ heeft Van de Wijdeven jaren geleden aangetroffen als graffiti op een viaduct. De beeldhouwer is van de generatie die naar de beroemde Amerikaanse soapserie Dallas keek. De serie trok hem aan omdat de wereld daarin uitermate comfortabel werd voorgesteld. ‘Je had de slechterik JR en Bobby de goedzak. Heerlijk helder.’ Omdat JR de ‘bad guy’ was, kon je onmogelijk van hem houden. Het is de tegenstelling in de graffitiregel die Van de Wijdeven bewoog om er een beeld mee te maken. En die contradictie heeft hij in zijn sokkelbeeld extra aangezet, bijvoorbeeld door het contrast in kleur en vorm.</p>
<p>Hoewel Van de Wijdevens andere sculpturen wellicht wat minder herkenbaar zijn, balanceren ze allemaal op de grens van herkenning en vervreemding. De altijd tot in detail uitgewerkte vormen en de prachtig afgewerkte oppervlakten zorgen voor de eerste aantrekkingskracht. Daarna maken de onduidelijkheden en de contrasten dat je blijft kijken.<br />
Dat geldt ook voor het sokkelbeeld. Daar draagt bovendien de tekst bij aan de vervreemding. Of beter gezegd aan een merkwaardig soort gedateerdheid. Want de meeste jongeren zullen de app-taal van de tekst direct begrijpen, maar zij weten waarschijnlijk niet meer wat of wie JR is. Terwijl omgekeerd de Dallas-generatie de app-taal niet altijd verstaat.</p>
";Gelakt aluminium;;IloveJR, André van de Wijdeven, 2007;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-27-Andre-van-de-Wijdeven-I-love-JR.mp3;Den Haag, Spui, 2512 CB Den Haag, Nederland;52.07693401502665;4.313474351173419;;;Wijdeven, André van de;;;;81393.3260303069;454839.395740952
5;Zonder titel;"<p>Tussen de trams en de gevels in het drukke Haagse centrum staat een onwezenlijk oerlandschap. Als een icoon van het ongerepte in een gebouwde wereld van steen. Het aluminium beeld met z’n rijzige, afgetopte spitsen is van beeldhouwer Adam Colton. Beeld en sokkel vormen een geheel, terwijl de oppervlaktebehandeling van de twee onderdelen compleet verschilt: de rotsen zijn ruw, de sokkel glad gepolijst.</p>
<p>Het beeld is een vervolg op een serie bevreemdende sculpturen van wit steengoed en porselein, die Colton in 1994 presenteerde bij galerie Art &amp; Project in Slootdorp. Deze beelden hebben in vergelijking met het sokkelbeeld van twee jaar later minder hoge punten. Ze lijken op sterk geërodeerde bergspitsen of de tanden uit het opgegraven gebit van een dinosauriër.</p>
<p>In dit werk wordt zichtbaar dat de natuur voor Colton als bron van inspiratie fungeert. Onder de natuur verstaat hij echter ook zijn eigen armen en benen. Vanaf het begin van de jaren tachtig maakt Colton gedetailleerde lijntekeningen en sculpturen op basis van driedimensionale patronen van die lichaamsdelen. Op het eerste gezicht vertonen deze tekeningen en beelden overeenkomst met architectuur en bouwkundige modellen. Hetzelfde geldt voor de kubusachtige sculpturen die na 1985 ontstaan. Toch zijn ook die geometrische vormen terug te voeren op de ruimtelijke analyse van organische welvingen van bijvoorbeeld een schedel. Vaak werkt Colton zijn abstracte beelden open. Daardoor is niet alleen de inwendige structuur zichtbaar, tegelijkertijd wordt duidelijk hoe de binnen- en de buitenkant zich tot elkaar verhouden.</p>
<p>Colton streeft niet naar een precieze weergave van zijn observaties van natuur en ruimte. Al schetsend transformeert hij de vormen van zijn onderwerp. Daardoor is niet altijd even duidelijk waar het uiteindelijke beeld zijn oorsprong vond. Dat geldt ook voor deze sculptuur in de Beeldengalerij.</p>
";Aluminium;;Zonder titel, Adam Colton, 1996;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-7.-Adam-Colton-beeld-zonder-titel.mp3;Spui 170A, 2511 DG Den Haag, Nederland;52.07646955096957;4.3174633383750916;170A;Spui;Colton, Adam;;;;81666.0055751214;454783.686870518
6;Zonder titel;"<p>Ze lijken de leegte te willen omarmen. Beeldhouwer Michael Jacklin maakt beelden van stripijzer. Daarbij hanteert hij sinds 2005 opvallend vaak de doosvorm. Vanwege de toepassing van open rasterpatronen zijn de dozen transparant en luchtig, ook als er van diverse lagen bandijzer een dicht net van lijnen is geweven.</p>
<p>Binnen zijn oeuvre zijn er ook beelden die minder duidelijk een denkbeeldig volume omsluiten. Zoals Jacklins sokkelbeeld uit 1993. Bij de ijzerconstructie in het Haagse centrum ligt het accent op de ruimtewerking van het object zelf en het evenwicht tussen de onderdelen. Zes rechthoekige en twee ovale raamwerken leunen tegen elkaar. De raamwerken ontlenen hun stevigheid aan dwarsverbindingen in verschillende patronen. Jacklins fascinatie voor industriële bouwwerken van ijzer uit architectuur en bruggenbouw komt hier tot uiting. Het beeld doet denken aan een driedimensionale collage van verschillende brugonderdelen.</p>
<p>IJzer is het materiaal waarmee Jacklin werkt. Hij doet dat al sinds 1984. In 1986 maakte hij een beeld van gebogen banden ijzer dat de lyrische titel ‘Hidden among the clouds’ draagt. Met zijn ronde, zachte vormen heeft het ook wel iets weg van een wolk. Begin jaren negentig verstrakte zijn stijl. Abstracte constructies, zoals het sokkelbeeld deden hun intrede. Ze kondigden een vereenvoudiging aan die (voorlopig) is uitgemond in de dozen van bandijzer. Deze eenvoud neigt naar het minimalisme van beeldhouwers als Donald Judd (1928-1994) en Sol LeWitt (1928-2007). Jacklin voelt zich aan hen verwant, omdat ook zij groot belang hechtten aan materiaal- en vormonderzoek. Maar er is een essentieel verschil. Terwijl de minimalisten hun conceptuele kunst vaak door anderen laten uitvoeren, spelen bij Jacklin menselijke maat, intuïtie en invallen tijdens de daadwerkelijke realisatie van zijn kunst sterk mee. Jacklin construeert, zoals hij zelf zegt ‘in samenwerking met de materialen’, al zijn beelden zelf.</p>
";IJzer;;Zonder titel, Michael Jacklin, 1993;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-40.-Michael-Jacklin-zonder-titel.mp3;Grote Marktstraat 11, 2511 BH Den Haag, Nederland;52.07567454844138;4.309923106437701;11;Grote Marktstraat;Jacklin, Michael;;;;81147.8125303318;454702.886585037
25;Zonder titel;"<p>Voor wie alleen het vroege werk van beeldhouwer Leo Vroegindeweij kent, is zijn sculptuur voor de Beeldengalerij een eyeopener. Waren zijn beelden uit de eerste helft van de jaren tachtig van de 20e eeuw horizontaal georiënteerd, met het sokkelbeeld gaat hij juist de hoogte in. Bovendien contrasteert de strakke, geometrische uitstraling van het sokkelbeeld met het grillige en meer persoonlijke karakter van zijn oude beelden.</p>
<p>Vroegindeweij heeft voor de Beeldengalerij een puur abstract en verticaal beeld gemaakt. Daartoe heeft hij veertig bronzen bollen op elkaar gestapeld. Niet lukraak, want de middelpunten van de bollen vormen een denkbeeldige wiskundige figuur. Het is een structuur die in de natuur veel voorkomt, zoals bij moleculen en bepaalde chemische samenstellingen. Ondanks de abstracte vormentaal kun je er een figuur in een klassieke pose in ontdekken met een duidelijk stand- en speelbeen.</p>
<p>Vroegindeweij maakte begin jaren tachtig furore als een van Nederlands nieuwe generatie beeldhouwers. Met hun poëtische en persoonlijke sculpturen reageerden zij op de minimale vormentaal en immateriële kunst van hun voorgangers: de minimalisten en conceptuelen. Destijds vouwde, knipte en plooide Vroegindeweij grillige, abstracte beelden van platen lood en messing. Het lijken soms grote, grijze bloemen zonder steel.</p>
<p>Vanaf 1985 verwerkt Vroegindeweij in beton of cement gegoten elementen in zijn sculpturen. Er ontstaat dan een tegenstelling tussen het grillige en handgevormde metaal en de relatief eenvoudige, ruwe afgietsels. In de jaren daarna gaat de beeldhouwer steeds meer gebruik maken van industriële en geprefabriceerde objecten als rioolbuizen, stalen kettingen en stoepranden. Deze combineert hij met kostbare materialen als zilver en marmer. Ondanks alle tegenstellingen zijn er een paar constanten in het oeuvre van Vroegindeweij aan te wijzen. Als een echte beeldhouwer concentreert hij zich op principes als vorm en tegenvorm, positief en negatief, materie en textuur. Herhaling van vormen en maatvoering als leidend principe zijn eveneens essentieel.</p>
";Brons;;Zonder titel, Leo Vroegindeweij, 2004;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-34.-Leo-Vroegindeweij-zonder-titel.mp3;Grote Marktstraat 49, 2511 BH Den Haag, Nederland;52.076215266197345;4.311226660018939;49;Grote Marktstraat;Vroegindeweij, Leo;;;;81238.0639162282;454761.716210528
26;Mannetje met losse ledematen;"<p>Als een slappe ledenpop hangt ‘Mannetje met losse ledematen’ van beeldhouwer Tom Claassen op een stok. Weerloos bungelend boven zijn sokkel in het Haagse centrum. De armen en benen zijn met bouten bevestigd waardoor het lijkt alsof ze kunnen bewegen. Het figuurtje is gemaakt van in brons afgegoten boomstammetjes.</p>
<p>Deze sculptuur voor de Beeldengalerij hoort thuis in een reeks beelden die is ontstaan tussen 2000 en 2005. Net als ‘Mannetje’ hebben de overige figuren uit de reeks losse ledematen en zijn ze opgebouwd uit zes cilindervormige elementen. De poppen zijn uitgevoerd in houtstammen en piepschuim. Bijvoorbeeld ‘Hangende mannen’, een intrigerende groep piepschuim ledenpoppen, tegen de muur zittend of aan het plafond hangend. Het lijken willoze marionetten, die tegelijkertijd grappig en triest overkomen.</p>
<p>Ook het sokkelbeeld roept deze associatie op. Maar er zijn nog meer mogelijke betekenissen. Zo kan ‘Mannetje’ ook als wezenloze pop worden gezien, zonder gezicht gevoelloos en leeg. Claassen weet verschillende betekenislagen aan te boren door vormen en materialen toe te passen, die contrasteren met het onderwerp. Daarmee zaait hij tevens verwarring. Moeten we om ‘Mannetje’ lachen of huilen? En hoe moeten we Claassens latex campinghangkasten duiden, die eruit zien alsof ze gemaakt zijn van gedroogde huid. Ze geven een ongemakkelijk gevoel. Vreemd en verrassend is ook zijn rubberen nijlpaard in een sluis op IJburg.</p>
<p>Claassens kunst is ongewoon, maar wel altijd herkenbaar. Daarmee sluit hij aan bij een tendens, die in de jaren tachtig van de 20e eeuw de voorstelling terugbracht in de beeldhouwkunst. Beeldhouwers gingen zich bovendien meer en meer interesseren voor het oppervlak van een beeld. Ook dat zien we bij Claassen. De huid van zijn spierwitte, gipsen auto’s uit 1994 schuurde hij zijdezacht. Het is bijna onweerstaanbaar, toch mag aanraken niet. ‘Voelen met de ogen’ wel. En dat is bij Claassen genoeg.</p>
<p>Momenteel is dit beeld gestationeerd in het Zuiderpark.</p>
";Brons;tussen het sportcomplex en De Aftrap van ADO;Mannetje met losse ledematen, Tom Claassen, 2003. Locatie Beeldengalerij centrum Den Haag.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/02/Tom-Claassen-mannetje-met-losse-ledematen.mp3;Meester P. Droogleever Fortuynweg 24, 2533 SR Den Haag, Nederland;52.05718729445328;4.29047709107973;24;Meester P. Droogleever Fortuynweg;Claassen, Tom;;;;79783.7026329275;452666.148804624
32;The he and the she and the is of it;"<p>De kunstenaar Gijs Assmann lijkt een vrolijkerd. Dat is althans je eerste indruk bij het zien van zijn kleurige sculptuur voor de Beeldengalerij ‘The he and the she and the is of it’: twee ineengestrengelde, verknoopte figuren, de een ondersteboven, de ander met een soort jute hoofd. Het geheel doet clownesk aan, toch heeft het iets wrangs. De houding van de figuren is wel erg ongemakkelijk: is dit een worsteling of zitten ‘the he and the she’ in de knoop? Of vormen ze samen een absolute eenheid, ‘the is of it’?</p>
<p>Als je het oeuvre van Assmann bekijkt, keert steeds terug hoe zware thema’s als dood, religie en seks op een ludieke manier worden verbeeld. In zijn werk op papier keerden steeds gehangenen, dode bomen en schedels terug. Assmann beschouwt het scheppen van kunstwerken als ‘een manier om met de dood om te gaan, en de melancholie en de hulpeloosheid te verbeelden, die ontstaat door de spanning tussen het ware geluk en onvermijdelijk falen’. De kunstenaar verbeeldt menselijke tekortkomingen op een groteske wijze doordat hij in zijn beelden verwijst naar middeleeuwse sculpturen als monsterlijke waterspuwers, strips of pornografie.</p>
<p>Thema’s uit de christelijke iconografie en motieven uit de kunstgeschiedenis verworden bij Assmann tot ogenschijnlijk grappige, maar in werkelijkheid vaak meelijwekkende beelden. Een man met een touw dat vanuit zijn mond via allerlei loze attributen terugkeert in zijn lichaam op de plek van zijn geslacht, een piëta die verandert in een seksueel beladen beeld doordat Maria en Christus worden voorgesteld als twee futloze opblaaspoppen. Assmann’s werk past in de traditie van de vanitasstillevens. ‘Mensch, gedenck te sterven’ waarschuwden zijn voorgangers. Assmann moraliseert niet meer: hij verleidt met prachtige beelden, maar de boodschap is mogelijk des te harder.</p>
";Gegoten en beschilderd aluminium;in restauratie geweest;The he and the she and the is of it, Gijs Assmann, 2005. Half augustus 2023 is het beeld teruggeplaatst in het centrum na restauratie van de beschildering.;Studio Renate Boere en Stroom Den Haag;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2022/02/Gijs-Asseman-The-he-and-the-she-and-the-is-of-it.mp3;Grote Marktstraat 109, 2511 BJ Den Haag, Nederland;52.07714782573913;4.314028522923268;109;Grote Marktstraat;Assmann, Gijs;;;;81431.665593479;454862.620482388
33;Calimero;"<p>‘Zij zijn groot en ik is klein, en da&#8217;s niet eerlijk, o nee.&#8217;<br />
Aan het woord is Calimero. Dit zwarte kippenkuiken met een halve eierschaal op zijn kop werd begin jaren zestig een tekenfilmhit. Geboren in een nest met allemaal gele en grotere broertjes en zusjes piepte hij regelmatig dat het niet eerlijk was. Verschillende keren opnieuw uitgebracht, kijken kinderen ook nu nog naar de avonturen van dit kleine kuiken.<br />
Met twee op elkaar staande figuren in trainingspakken en met Calimero-helm op verwijst beeldend kunstenaar David Bade naar de tendens dat steeds meer mensen in onze samenleving zich de passieve slachtofferrol van Calimero lijken aan te meten. Ook zijn eigen geboorte-eiland Curaçao lijdt volgens hem aan het Calimero-syndroom.</p>
<p>Zelf is Bade een en al activiteit. Als kunstenaar, maar ook als mede-oprichter van Instituto Buena Bista (IBB), een platform voor hedendaagse kunst en educatie op Curaçao. Als 23-jarige won Bade de Prix de Rome voor tekenen, een jaar later had hij zijn eerste solo in het Stedelijk Museum in Amsterdam. Sindsdien reist hij met zijn rauwe, humoristische en tegelijkertijd kritische tekeningen, sculpturen en installaties de hele wereld over. Gewone dagelijkse dingen vormen vaak de aanleiding. Vakkenvullers in de supermarkt bijvoorbeeld roepen bij hem associaties op met zijn vak als kunstschilder (vlakkenvuller). Dit soort gedachten en aanleidingen plaatst hij het liefst door en naast elkaar op één doek of hij voegt ze samen met sculpturen tot een installatie. De associaties buitelen over elkaar. Ook in je eigen hoofd.</p>
<p>De tomeloze energie die van Bades werk afspat, is ook terug te vinden in zijn projecten voor jonge kunstenaars. Op het IBB biedt hij met collega-kunstenaar Tirzo Martha sinds 2006 jaarlijks dertig jonge talenten de gelegenheid hun creativiteit verder te ontwikkelen. Niks geen Calimero-syndroom!</p>
";Brons, beschilderd;;Calimero, David Bade, 2013;Stroom Den Haag;Sandra Spijkerman;https://www.orenenogentekort.nl/wp-content/uploads/2021/09/Kopie-van-30.-David-Bade-Calimero.mp3;Grote Marktstraat 40B, 2511 BJ Den Haag, Nederland;52.076696631372045;4.312481933837908;40B;Grote Marktstraat;Bade, David;;;;81324.9058586401;454813.993477901
34;Fontein;"<p>De fontein op het Bankaplein vormt een buitenbeentje binnen het oeuvre van Renske Morsk. Voor bijna alle sculpturen van deze beeldhouwer is de torso het onuitputtelijke motief. ‘Zoals ieder uitgangspunt waarin de mens centraal staat. De torso verdraagt allerlei ingrepen in de vorm echter beter dan de complete mensfiguur. Hoofd en ledematen hebben zo’n sterke expressie dat ze als ze worden weergegeven, het beeld te dramatisch, te verhalend wordt,’ zegt ze in de catalogus ‘De torso in Nederland’ uit 1991.<br />
Morks’ beelden zijn in de eerste plaats expressief. Ze tonen dat zij vanuit haar gevoel en intuïtie werkt. Met een sterke draaiing in het lichaam of een achterover gebogen hoofd (soms hebben haar torso’s een hoofd) verwijst Morks naar menselijke emoties. Haar fragmentarisch weergegeven mensfiguren intrigeren enerzijds omdat ze onaf zijn en anderzijds omdat toch zo herkenbaar zijn in houding en vorm.<br />
De torso zien we in haar twee Haagse beelden niet terug. De kleuter op zijn driewieler aan de Diamanthorst is bovendien veel minder expressief dan we van Morks gewend zijn. Ongetwijfeld was haar vakmanschap de reden Morks te vragen een fontein voor het Bankaplein te ontwerpen. De Haagse architect Henk van der Leeden was verantwoordelijk voor het bouwkundige deel. De oorspronkelijke, weelderig uitgevoerde fontein met beelden van onder andere Neptunus en Amphitrite uit 1881 was tussen 1925 en 1928 gesloopt. In 1988 ging de wens van omwonenden in vervulling: opnieuw klinkt er klaterend water. Morks heeft niet geprobeerd de eerdere fontein van architect H. Westra jr. (1843-1911) na te maken. Ze koos voor een sober bronzen object met blad- en plantenmotieven, dat overigens wel de sfeer van de 19e eeuw ademt.</p>
";brons;;Fontein, Renske Morks, 1988;Ralph Kämena;Nicole Spaans, eindredactie Sandra Spijkerman;;0-0 Bankaplein;52.0931037063581;4.30299728772916;0-0;Bankaplein;Morks, Renske;;;;80702.0050346734;456648.952704931
35;De wonderbare visvangst;"<p>‘En Hij [Jezus Christus] zeide tot hen: Werpt het net aan de rechterzijde van het schip, en gij zult vinden. Zij wierpen het dan, en konden hetzelve niet meer trekken vanwege de menigte der vissen.’ [Joh. 21:6]. Dit bijbelse wonder heeft Sybilla Krosch weergegeven in haar beeld ‘De wonderbare visvangst’. De visser kijkt verbaasd naar de vissen die opspringen uit het water. Hij hoeft het net slechts open te houden om ze te vangen. Krosch maakte het bronzen beeld in opdracht van de gemeente Den Haag. Het was bestemd voor een Scheveningse locatie en dus is de themakeuze zeer toepasselijk. Geloof en visvangst zijn in Scheveningen sterk met elkaar verweven. In 1981 werd de sculptuur geplaatst in het plantsoen tussen de Havenkade en de Badhuiskade. Daarmee is ‘De wonderbare visvangst’ het enige buitenbeeld van de Haagse kunstenaar in haar woonplaats.</p>
<p>Als beeldhouwer is Krosch een laatbloeier. Ze kwam in 1947 vanuit haar geboorteland Duitsland naar Nederland. Gestimuleerd door bekende beeldhouwer Albert Termote (1887-1978) begon ze in 1956 – ze was toen 32 jaar oud – haar studie beeldhouwen aan de Haagse Koninklijke Academie van Beeldende Kunsten. Vier jaar later studeerde ze af. In het begin was het moeilijk, maar ze ging de boer op met een koffer vol eigen werk.<br />
Zo kreeg ze van de gemeente Haarlemmermeer carte blanche om een beeld te ontwerpen voor het nieuwe dorp Rijsenhout. Verder maakte ze talrijke portretkoppen, ook van belangrijke personen als Willem Drees. Tot 1970 werkte ze in een naturalistische stijl. ‘In het voorjaar, toen ik voor het eerst sinds lange tijd geen opdracht had,’ zegt Krosch in Het Vaderland van 30 januari 1971, ‘ben ik mijn eigen gang gegaan en heb ik me volledig laten gaan.’ Er ontstonden abstracte beelden. Daarmee gaf Krosch de figuratie echter niet op. Dat bewijst ‘De wonderbare visvangst’.</p>
";brons;In de punt van het plantsoen tussen de Havenkade en de Badhuiskade;De wonderbare visvangst, Sybilla Krosch, 1981;Ralph Kämena;Nicole Spaans, eindredactie Sandra Spijkerman;;Havenkade 7A, 2586 TS Den Haag, Nederland;52.10800907715039;4.2774883025388055;7A;Havenkade;Krosch, Sybilla;;;;78979.386314267;458333.597733465
36;Honkbalvanger;"<p>Eén hand omhoog en met het masker voor het gezicht. Zo bewaakt de kleurrijk uitgedoste honkballer het doel dat op de muur van de Archipel basisschool aan de Atjehstraat is geschilderd. Kinderen kunnen een bal in zijn grote handschoen stoppen. Of beter gezegd: goed mikken en gooien. Die komt er dan vanzelf onder de andere hand weer uitgerold. Niet zomaar een beeld dus waar je alleen maar naar kunt kijken.<br />
Deze ‘Honkbalvanger’, want dat is de titel die Berry Holslag haar sculptuur heeft meegegeven, vertoont alle kenmerken van een Holslag-beeld: de grote en kleurrijke figuren van keramiek, waarmee deze beeldhouwer grote bekendheid geniet. Dit ondanks het feit dat het één van haar vroege, keramische sculpturen is. Na haar opleiding aan de Vrije Academie (1965-1969) in Den Haag maakte Holslag namelijk abstracte beelden van hout. In 1973 begon zij met het vervaardigen van figuratieve keramische beelden en speelobjecten voor scholen. De Honkbalvanger is daar één van. De kleuren, in dit geval knalgroen en geel, spetteren er vanaf. Doordat Holslag haar figuren opbouwt uit logische, met de werkelijkheid overeenkomstige blokken, zijn ze gemakkelijk herkenbaar en toegankelijk. In de beelden die zij sindsdien heeft gemaakt is die opbouw alleen nog maar schematischer en evenwichtiger geworden.<br />
Schuin tegenover de ‘Honkbalvanger’ bevindt zich nog een keramische figuur. Dat is het ‘Ventje’ van Jan Jaap Horstink. Samen geven ze het schoolplein letterlijk de nodige kleur. Tegelijkertijd bieden ze de kinderen een paar extra speelkameraadjes waar ze volop gebruik van maken.</p>
";Keramiek;op de zijmuur van de speelplaats van de school;Honkbalvanger, Berry Holslag, 1977;Ralph Kämena;Sandra Spijkerman;;29A Atjehstraat;52.092801059564;4.30457774291599;29A;Atjehstraat;Holslag, Berry;;;;80809.8020038474;456613.666567897
37;Ventje;"<p>Op het plein van de Archipelschool in de Indische buurt zit een grappig figuurtje met zijn rug tegen de muur geleund. Zijn lange, dunne benen slungelig een eind voor zich uitgestoken. Het kleurrijke ventje lijkt volkomen op zijn gemak te wachten op kinderen die met hem komen spelen. Dit ‘Ventje’ is gemaakt door beeldhouwer/keramist JanJaap Horstink.<br />
Horstink maakt altijd mensfiguren in kleurrijke keramiek. Heeft hij zich tot 1980 vrijwel geheel beperkt tot het maken van reliëfs, daarna vervaardigt hij ook driedimensionale beelden. Meestal ontstaan zijn figuren, die overigens sterk aan stripfiguren doen denken, in serie. Daarbij geeft de ene aanleiding voor de volgende. Zo creëert hij een heel volk, waarvan de individuen stuk voor stuk getuigen van humor.<br />
Over zijn manier van werken zei Horstink ooit in een interview: ‘Ik teken met klei. Het is een heel directe manier van omgaan met het materiaal. [-] Het is alsof je een tekenfilm stilzet op één enkel beeld’. Dat geldt zeker ook voor ‘Ventje’.</p>
<p>Overigens bevindt zich aan de andere kant van het schoolplein tegenover ‘Ventje’ nog zo’n kleurrijk keramisch beeld. Ditmaal gaat het om de ‘Honkbalvanger’ van Berry Holslag.</p>
";keramiek;;Ventje, Jan Jaap Horstink, 1981;Ralph Kämena;Sandra Spijkerman;;32 Atjehstraat;52.0929159760413;4.30495602217679;32;Atjehstraat;Horstink, Jan Jaap;;;;80835.9140444914;456626.064503453
27;Twisted Totem;"<p>Een vreemd bronzen wezen met opmerkelijk herkenbare attributen. Meerduidig en tegelijk onduidelijk, dat is voor een beschouwer irritant aan het beeld ‘Twisted Totem’ van Peter Otto in het Haagse centrum.</p>
<p>Otto wilde juist een beeld maken dat &#8216;openlijk aanzet tot bespotting of bespuwing, waar men tegenaan kan wateren of, zoals in Mekka, steentjes tegenaan kan gooien om de Satan te verdrijven. Een beeld dat toegang biedt tot imperfectie en onvoltooidheid, dat gelegenheid biedt een wens te doen of een bloem te leggen. Vandaar de details met een mok, een bordje (offers voor goden en voorouders), de wandelkruk voor de verlamde voet, het geweer dat geen geweer wordt, maar een handgebaar, een lange neus misschien.&#8217;</p>
<p>De kunstenaar maakte deze sculptuur voor de Beeldengalerij als een reactie op de vele beelden in de openbare ruimte die een gebeurtenis of persoon markeren, die dienen ter herinnering, verering of herdenking of die er alleen ter verfraaiing staan. Het werk is geïnspireerd op de zogenoemde &#8216;Sprekende Beelden&#8217; in Rome. Daar zijn al vanaf de 16e eeuw sculpturen in straten en op pleinen aanwezig waar de stedelingen hun kritiek op de politiek en de maatschappij in de vorm van gedichten en teksten kunnen spuien.</p>
<p>Putte Otto in zijn vroege schilderijen inspiratie uit het ‘Wilde Schilderen’ van kunstenaars als Georg Baselitz en Markus Lüpertz, halverwege de jaren tachtig raakte hij meer onder de indruk van het werk van de Amerikaanse schilder Philip Guston (1913-1980). Otto koestert vooral bewondering voor de radicale wijze waarop Guston klassieke thema’s met beelden uit de alledaagse cultuur combineerde.</p>
<p>Net als bij Guston komen bij Otto zijn kennis van de kunstgeschiedenis, de hardheid van de realiteit en alledaagse trivialiteiten samen. Het resultaat is een intrigerende wereld waarin orde en chaos, goed en kwaad naast en door elkaar bestaan: ’Twisted Totem’.</p>
";Brons;;Twisted Totem, Peter Otto, 2004. ;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-15.-Peter-Otto-Twisted-Totem.mp3;Kalvermarkt 39, 2511 CB Den Haag, Nederland;52.07839472558076;4.31775377011415;39;Kalvermarkt;Otto, Peter;;;;81689.0699997583;454997.569816463
28;Zonder titel;"<p>Prikkeldraad bijeengehouden door koeiendarm. Zo zagen de eerste beelden eruit die Jos Kruit exposeerde. Nationale bekendheid kreeg zij in één klap in 1994. Rudi Fuchs, destijds directeur van het Stedelijk Museum in Amsterdam, toonde toen twee beelden van haar in de tentoonstelling ‘Couplet II’. De transparante ‘Paardenkathedraal’ werd het bekendst. Deze ruimtelijke sculptuur had Kruit opgebouwd uit achttien rozerode, verlengde paardenbenen van hars. De benen zijn telkens als paar gegroepeerd en vervolgens tot koepels aan elkaar gekoppeld met stalen buizen. Aangezien de paardenbenen van de binnenkoepel gestrekt zijn en de buitenste benen geknield, verkrijgt het beeld een merkwaardige draaiing.<br />
Net als de ‘Paardenkathedraal’ bezitten andere sculpturen van Kruit een grote ruimtelijkheid. Daarnaast is deze beeldhouwer in haar werk altijd op zoek naar beweging en evenwicht. Dat geldt ook voor haar sculptuur voor de Beeldengalerij. Ook hier is sprake van een open constructie waarbij je het gevoel krijgt dat die binnen de ruimte van de sokkel iets draait.<br />
Wat het sokkelbeeld is blijkt echter niet gemakkelijk te benoemen. Desondanks is het in de verte wel herkenbaar. Op de sokkel staat, iets schuin geplaatst, een zandkleurige cilindrische huls die aan één kant open is. De buitenkant is glad gepolijst. Motorkappen en vliegtuigen daar moet je onwillekeurig even aan denken. Binnenin de huls ontwaar je, tegen een matte binnenwand, een stuur op een hoge paal. Zowel stuur als paal zijn gelakt alsof het hout is. Associaties met stuurwielen en masten van boten komen direct bovendrijven. Toch ziet het totale beeld zelf er niet uit als iets concreets.<br />
Kruit heeft voor haar sokkelbeeld de sokkel van Geert Lap als vertrekpunt genomen. De sculptuur is bijvoorbeeld twee keer zo lang en voor de helft open. Voor Kruit gaat het allereerst om verhoudingen, oppervlakte, materiaal, ruimtelijkheid en beweging. Kortom haar sokkelbeeld is een echt beeldhouwers beeld.</p>
<p>Momenteel is dit beeld gestationeerd in het Zuiderpark.</p>
";Aluminium;tussen het sportcomplex en De Aftrap van ADO;Zonder titel, Jos Kruit, 2007. Locatie Beeldengalerij centrum Den Haag.;Ralph Kämena;Sandra Spijkerman;https://www.orenenogentekort.nl/wp-content/uploads/2022/02/Jos-Kruit-Zonder-titel.mp3;Meester P. Droogleever Fortuynweg 25, 2533 SR Den Haag, Nederland;52.05737392853189;4.290529137573245;25;Meester P. Droogleever Fortuynweg;Kruit, Jos;;;;79787.5855534426;452686.857807076
29;Nike;"<p>De beroemdste godin van de overwinning staat in het Louvre: de gevleugelde ‘Nike van Samothrace’. Een meesterwerk van laat-Griekse beeldhouwkunst, waarvan helaas het hoofd ontbreekt. Ook Den Haag heeft haar ‘Nikes’. Eén ervan is gemaakt door beeldhouwer Eja Siepman van den Berg voor de Beeldengalerij. Haar ‘Nike’ in het stadscentrum heeft geen vleugels (enkel een stukje bovenarm), geen onderbenen en voeten, en evenals haar antieke evenknie geen hoofd. De godin is in een torso herschapen.</p>
<p>De Franse beeldhouwer August Rodin (1840-1917) vond als eerste dat een fragment van een lichaam, zoals de tors, een hand of een voet, voldoende beeldkracht bezit om autonoom te kunnen functioneren. Hij verhief de incompleetheid tot esthetisch principe en inspireerde daarmee talloze kunstenaars. Siepman van den Berg kwam langs een andere weg uit bij de tors, het hoofdthema van haar oeuvre. Als jonge kunstenaar had zij grote bewondering voor de Roemeens/Franse beeldhouwer Constantin Brancusi (1876-1957), die onder andere van het hoofd in verschillende stappen kwam tot het volmaakte ei. Net als Brancusi zocht Siepman van den Berg naar de essentie door de menselijke gestalte verregaand te abstraheren.</p>
<p>Haar zoektocht eindigde met het weglaten van ledematen. Met de tors kan zij zich volledig concentreren op de vorm, wat de sculpturale kwaliteit verhoogt. De romp leent zich het beste voor de weergave van een emotionele spanning, juist omdat hij incompleet is. Siepman van den Berg weet die spanning onder de strakgespannen, glimmende huid van haar bronzen en marmers voelbaar te maken. Gestileerd en tot in de perfectie afgewerkt, stand en pose in volkomen rust, weerspiegelen haar ogenschijnlijk afstandelijke, maar oh zo sensuele beelden de zuiverheid van het jonge, zelfbewuste leven. Onoverwinnelijk als Nike.</p>
";Brons;;Nike, Eja Siepman van den Berg, 1993;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-3.-Eja-Siepman-vd-Berg-Nike.mp3;Spui 40, 2511 BS Den Haag, Nederland;52.07797585058299;4.314520412689227;40;Spui;Siepman van den Berg, Eja;;;;81466.7452330629;454954.240096236
30;Eline Vere;"<p>Vanaf de straat kunnen we haar gezicht niet zien. Zittend op haar eigen benen, één arm gekruist over haar borst richt de jonge vrouw melancholiek en tegelijkertijd mysterieus haar blik naar de hemel. Het blijkt om een eigentijdse versie van Eline Vere te gaan: de tragische hoofdpersoon uit de gelijknamige roman van de beroemde, negentiende-eeuwse Haagse schrijver Louis Couperus (1863-1923).<br />
Deze sculptuur voor de Beeldengalerij is gemaakt door Thom Puckey. Deze van origine Britse beeldhouwer woont en werkt sinds 1978 in Nederland en heeft een uiteenlopend oeuvre van achtereenvolgens performances (Reindeer Werk), abstracte beelden en figuratieve sculpturen op zijn naam staan. Puckey kreeg van P. Struycken, initiator van de Beeldengalerij, expliciet de opdracht mee om een Haagse held te verbeelden. Er werd gedacht aan eigentijdse mensen zoals popzangers, maar Puckey koos voor een held uit een ander tijdperk. Hij wilde de sterfscène verbeelden waarin de beeldschone Eline in een vlaag van waanzin te veel slaapmiddel (morfine) inneemt en voorgoed inslaapt. Net als in veel van zijn andere werken liggen bij Eline Vere schoonheid en destructie, kwetsbaarheid en agressie dicht bij elkaar.</p>
<p>Puckey plaatste een model met een ovaal gezicht, precies zoals hij zich bij Eline Vere voorstelde, op een ovale plaat bovenop een ouderwetse beeldhouwersbok. De bok is Puckey&#8217;s antwoord op Struyckens dwingende ‘sokkelplan&#8217;. Het ‘gereedschap&#8217; vormt nu een geleidelijke overgang tussen sokkel en beeld.<br />
Tegelijkertijd roept de open, abstracte vorm van de bok herinneringen op aan Puckey&#8217;s abstracte beelden uit de tweede helft van de jaren tachtig. De precieze detaillering herinnert aan de meer recente en spraakmakende wit marmeren sculpturen van vrouwelijk naakt met pistolen en messen. Net als bij Eline Vere gaat Puckey in deze figuratieve sculpturen te werk als een negentiende-eeuwse beeldhouwer: naar de werkelijkheid, met oog voor klassieke houdingen en een perfecte afwerking.</p>
<p>Momenteel is dit beeld gestationeerd in het Zuiderpark.</p>
";Brons;naast Sportcampus Zuiderpark, Drooglever Fortuynweg;Eline Vere, Thom Puckey, 2012. Locatie De Beeldengalerij centrum Den Haag.;Ralph Kämena;Sandra Spijkerman;https://www.orenenogentekort.nl/wp-content/uploads/2022/02/Thom-Puckey-Eline-Vere.mp3;Meester P. Droogleever Fortuynweg 24, 2533 SR Den Haag, Nederland;52.057240069536796;4.29047709107973;24;Meester P. Droogleever Fortuynweg;Puckey, Thom;;;;79783.7913222099;452672.020000203
31;Binnenstadgoden;"<p>&#8217;s Avonds na sluitingstijd als de winkels dicht zijn en de straten uitgestorven, komt het centrum van Den Haag opnieuw tot leven. Dan zijn de warenhuizen, het stadhuis en de straten even het terrein van de Binnenstadgoden: Deatombax (god van het transport), Kobrak (god van de dieren) en collega&#8217;s dwalen samen rond. Zo gaat althans het verhaal van beeldend kunstenaar Ingrid Mol. Zij nodigde kinderen van groep zeven van zes basisscholen uit het centrum van Den Haag uit om één standbeeld te maken voor alle Binnenstadgoden.</p>
<p>Ingrid Mol geniet bekendheid met haar grote, kleurrijke en fantasievolle personages van keramiek. In 2004 deed zij bijvoorbeeld een project voor een basisschool in het Haagse Statenkwartier met beelden, een muurschildering en een stripboek (LINV 29 de expeditie naar de gulzige aardappelvelden). P. Struycken, initiator van de Beeldengalerij, vroeg haar dan ook om een sculptuur voor de Beeldengalerij speciaal voor kinderen te maken. Aspecten van de binnenstad (mode, geld, eten, communicatie, transport, amusement, dieren en kinderen) vertaalde Mol uiteindelijk in Binnenstadgoden. Een mooi verhaal om de fantasie van kinderen te prikkelen.</p>
<p>Tijdens een gastles op de scholen koos elk kind zijn favoriete god en probeerde die zo goed mogelijk te tekenen. Alle kindertekeningen nam Mol mee naar haar atelier. Daar selecteerde ze per god de meest tot de verbeelding sprekende. Voor sommige goden combineerde ze verschillende tekeningen: het hoofd van de een, het lijf van een ander. Daarna volgde een fase van heel veel kleine schetsen in klei. Om de houding en verhoudingen te bepalen. En dan was er nog het probleem van de sokkel. Normaal gesproken staan Mols beelden direct op de grond. Daarom wilde zij dat de gegeven sokkel een functie kreeg. Dat ging bijna vanzelf: de goden klauterden er gewoon allemaal bovenop. En op elkaar. Ze wilden wel een standbeeld van zichzelf.</p>
";Keramiek;;Binnenstadgoden, Ingrid Mol, 2014;Stroom Den Haag;Sandra Spijkerman;https://www.orenenogentekort.nl/wp-content/uploads/2021/09/Kopie-van-23.-Ingrid-Mol-Binnenstadgoden.mp3;Grote Marktstraat 46, 2511 BJ Den Haag, Nederland;52.0768647782579;4.313171261554736;46;Grote Marktstraat;Mol, Ingrid;;;;81372.4355841998;454832.000493648
16;Frog with Umbrella;"<p>Rood, groen en blauw: het beeld van Karel Appel op het kruispunt van het Spui met de Grote Marktstraat en de Kalvermarkt steekt fel af tegen het wit van Richard Meyers stadhuis annex bibliotheek. De kleurenrijkdom is voor Appel net zo typerend als het wit voor de architectuur van Meyer. De sculptuur van Appel bevindt zich op een forse ovale sokkel en vormt als zodanig het knooppunt van de Beeldengalerij.</p>
<p>Appel geniet nationaal en internationaal grote bekendheid als expressief schilder. Hij maakte eind jaren veertig, begin jaren vijftig van de 20e eeuw furore als een van de oprichters van de Cobra-beweging. De kunstenaars van deze stroming pleitten voor vrijheid en experiment. De spontane kindertekening vormde voor hen een belangrijke inspiratiebron.<br />
Naast het schilderen heeft Appel van het begin af aan ook altijd beelden gemaakt. Daarvoor heeft hij telkens gebruik gemaakt van zogeheten ‘objets trouvés’. Uit deze gevonden zaken stelde hij nieuwe beelden samen. De ‘objets trouvés’ variëren van afval tot maskers en van dagelijkse gebruiksvoorwerpen tot beelden van dieren. Vaak zijn deze voorwerpen afkomstig uit de meest uiteenlopende culturen.</p>
<p>In 2001, het jaar van Appels tachtigste verjaardag, schonk de stichting 750 jaar Den Haag diens ‘Frog with Umbrella’ aan het bestuur van de hofstad. Het oorspronkelijke beeld is van hout en dateert uit 1993. Voor deze gelegenheid is het op groter formaat in brons uitgevoerd. Na het gieten heeft beeldhouwer André Kruysen (1967) de sculptuur ‘afgevormd’, ofwel het oppervlakte afgewerkt naar het oorspronkelijke beeld.<br />
Door P. Struycken (1939) is het vervolgens, eveneens naar het origineel, kleurrijk beschilderd. Sikkens heeft speciaal voor Appels beeld extra harde lakken ontwikkeld.<br />
Hoewel Appel tientallen sculpturen heeft gemaakt, zijn er slechts enkele daarvan in de openbare ruimte te zien. ‘Frog with Umbrella’ was een van de eerste.</p>
";Brons, afgevormd door André Kruysen en beschilderd door P.Struycken;;Frog with Umbrella, Karel Appel, 2001;Ralph Kämena;Sandra Spijkerman;;5 Kalvermarkt;52.0775903407046;4.31554049573932;5;Kalvermarkt;Appel, Karel;;;;81536.0360825152;454910.319216484
17;Heaven holds a sense of wonder;"<p>Geen van de andere sokkelbeelden is zo spiritueel van aard én figuratief als dit beeld van Famke van Wijk. Toch is er geen oud religieus beeld in de Beeldengalerij terecht gekomen. Deze beeldhouwer schuwt religie echter niet. En figuratie al evenmin. Van Wijk heeft een bundel lichtstralen als basis genomen voor haar sculptuur. Boven het midden van die stralen, die het licht van Christus symboliseren, plaatste zij een kroon. Een kroon van mensen die vol eer en aanbidding wachten op de terugkomst van Christus op aarde. Deze liefdevolle, driedimensionale kroon staat in schril contrast met de tweedimensionale doornenkroon die Van Wijk als een fijne gravure op de  bovenkant van de sokkel heeft aangebracht. Zo laat de beeldhouwer tussen de stralen door zien welk antwoord Christus kreeg op zijn daad van liefde.</p>
<p>Tegenstellingen in materiaal, zoals de ruwe stralen en de gedetailleerde mensfiguren, zijn karakteristiek voor Van Wijks werkwijze. Dat haar thematiek meestal religieus is, heeft te maken met haar geloof. Van Wijk is lid van de Kerk van Jezus Christus en de Heiligen der Laatste Dagen, beter bekend als mormonen. ‘Ik werk vooral vanuit dromen, maar het geloof is mijn echte inspiratiebron’, vertelde zij in een interview in de Stentor (30-3-2006).</p>
<p>Dat Van Wijk een bijzondere positie inneemt binnen de eigentijdse Nederlandse beeldhouwkunst blijkt ook uit het juryrapport bij de Charlotte van Pallandtprijs, vernoemd naar Nederlands beroemdste beeldhouwster (1898-1997). In 2004 ontving Van Wijk deze tweejaarlijkse prijs ter stimulering van jong beeldhouwerstalent. De jury oordeelde dat ‘haar werk zich onttrekt aan stilistische, expressieve en esthetische categorieën waarmee men in deze tijd bekend en vertrouwd is. Het maakt nieuwsgierig.’</p>
<p>Toen het beeld in januari 2011 deel uit ging maken van het Sokkelplan, kreeg het een plaats tegenover de Nieuwe Kerk aan het Spui. Een toepasselijker plek is niet denkbaar.</p>
";Brons;naast de Sportcampus Zuiderpark aan Drooglever Fortuynweg;Heaven holds a sense of wonder, Famke van Wijk, 2011. Allereerste locatie in het centrum tegenover de Grote Kerk.;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-26.-Famke-van-Wijk-Heaven-holds-a-sense-of-wonder.mp3;Meester P. Droogleever Fortuynweg 24, 2533 SR Den Haag, Nederland;52.056949805806525;4.290691667800921;24;Meester P. Droogleever Fortuynweg;Wijk, Famke van;;;;79798.0190552875;452639.506036055
18;The Observer;"<p>De vormentaal van de keramische figuren van Berry Holslag sluit naadloos aan bij de toonaangevende beeldtaal van de jaren tachtig van de 20e eeuw waarin het mensbeeld weer volop in de belangstelling staat. Het sokkelbeeld ‘The Observer’ is een exponent van de realistische beeldhouwkunst die in de laatste decennia voor de millenniumwisseling het straatbeeld en het beeldenaanbod in galeries en musea ging beheersen. Daarin pakt de beleving van de werkelijkheid meestal net iets anders uit dan de beschouwer in eerste instantie verwacht.</p>
<p>Holslags monumentale en kleurrijke keramische figuren zijn direct herkenbaar en toegankelijk door de heldere beeldtaal die zij gebruikt. ‘What you see is what you get’: het is wat het is? Of toch niet? Bij nadere beschouwing blijkt het deze beeldend kunstenaar niet alleen te doen om de verbeelding van gewone, herkenbare mensfiguren. Het gaat haar ook om de wijze waarop mensen in hun dagelijkse omgeving functioneren, om kijkgewoontes en tradities in de (beeldhouw)kunst te discussie te stellen.</p>
<p>Holslag geeft haar figuren een extra dimensie door ze meer dan levensgroot te maken, bijzondere attributen mee te geven of door ze op een hoge sokkel te plaatsen. Dat laatste is bijvoorbeeld het geval bij de ‘Wachters’ aan de Loosduinseweg in de hofstad en de monumentale beelden ‘City Walk’ aan het Zuidplein in Rotterdam. Ondanks de herkenbaarheid, lukt het de toeschouwer door het formaat en de afstand niet om zich ermee te identificeren. Deze subtiele vervreemding maakt dat er vragen rijzen bij de beschouwer. Zo ook met ‘The Observer’. Met deze onkreukbare figuur in een tijdloos, grijs kostuum presenteert Holslag voorbijgangers in het drukke Haagse centrum een beeld dat op zijn beurt waarneemt.</p>
";Keramiek;;The Observer, Berry Holslag, 1994;Ralph Kämena;Wim van der Beek, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-24.-Berry-Holslag-The-observer.mp3;Grote Marktstraat 169, 2512 CB Den Haag, Nederland;52.077260415490564;4.314284378295916;169;Grote Marktstraat;Holslag, Berry;;;;81449.3892684961;454874.886864079
19;Zonder titel;"<p>Nestor van de Nederlandse beeldhouwkunst. Internationaal bekend. Dat is Carel Visser. Zijn beeldtaal getuigt van een vrijgevochten wereld van de autonome dingen. In het constructiebedrijf van zijn vader leerde hij als jongen al lassen, houtbewerken en andere ambachtelijke vaardigheden. Daarnaast ontwikkelde hij een bijzondere passie voor de kunst van het assembleren. Hij voegt dingen die ogenschijnlijk niets met elkaar te maken hadden, samen tot een nieuw, authentiek en functieloos geheel dat geen ander doel diende dan bekeken te worden.</p>
<p>Visser is een echte constructeur. Hij last stukken ijzer aan elkaar tot een torso of een dierenfiguur en transformeert houten meerpalen tot vogels. In de loop van de jaren veranderde Vissers werk regelmatig van vorm. Waren zijn eerste beelden expressionistisch te noemen, daarna worden zijn sculpturen geleidelijk aan steeds abstracter. Eerst zijn het geabstraheerde natuurmotieven in ijzer, daarna totaal abstracte dubbelvormen en zijn zogenoemde ‘salamibeelden’, massief ijzeren balken die in plakjes worden gezaagd. In de jaren zestig stond de kubus centraal. Pas in de jaren tachtig verlaat Visser de geometrie. Sindsdien maakt hij veelal intuïtieve assemblages opgebouwd uit bijvoorbeeld autobanden, schapenwol, hout en veren. In het hele oeuvre van Visser vormt de natuur de inspiratiebron.</p>
<p>Zo ook voor Vissers sokkelbeeld. ‘In Zwitserland heb ik een keer sneeuw gezien op een sparreboom’, vertelt Visser in een interview in NRC Handelsblad (17-6-1994). ‘Zo’n boom is een geweldig gestructureerd ding. Ik dacht: ja, dat is er eentje voor mij. Die ga ik omzetten in een beeld. Het beeld is alleen de sneeuw, de boom heb ik weggelaten.’ Uit piepschuim stapelde Visser zijn besneeuwde spar op die vervolgens in brons is gegoten. De gietkanalen zijn zichtbaar gebleven. Met zijn sokkelbeeld heeft hij teruggegrepen op zijn vroege sculpturen. Deze zijn, in tegenstelling tot de rest van zijn oeuvre, verticaal in plaats van horizontaal gericht.</p>
";Brons;;Zonder titel, Carel Visser, 1994;Ralph Kämena;Sandra Spijkerman en Wim van der Beek;https://www.orenenogentekort.nl/wp-content/uploads/2021/09/Kopie-van-2.-Carel-Visser-Beeld-zonder-titel.mp3;Spui 6, 2511 BS Den Haag, Nederland;52.078239602563;4.314220005279559;6;Spui;Visser, Carel;;;;81446.5868224583;454983.886914943
20;Zonder titel;"<p>Vaak wordt gezegd dat de (inter)nationaal bekende beeldhouwer Auke de Vries van oorsprong graficus en tekenaar is. Om vervolgens een link te leggen met zijn grafisch aandoende beelden. Maar De Vries heeft voordat hij eind jaren zeventig ging beeldhouwen tien jaar lang geschilderd. En alhoewel hij schetsen maakt waaruit later een beeld ontstaat, hebben zijn ijle sculpturen meer met de natuur dan met kunst van doen. Bovendien zijn lang niet al zijn beelden lineair te noemen. Sommigen hebben zelfs tamelijk veel massa.</p>
<p>Zo maakte De Vries in 1986, natuurwetten tartend, een langgerekte sculptuur bij NS-station Den Haag Hollands Spoor. Op een onlogisch smalle strook tussen het voormalige expeditiecentrum van PTT Post en het spoor staan stroken en platen metaal, gekruld, uitgeknipt, bijna vallend, maar nog net in evenwicht. Loodzware vormen lijken vederlicht. De Vries bewees hier dat plat behoorlijk plastisch kon zijn.</p>
<p>Ook De Vries’ sculptuur voor de Beeldengalerij getuigt van acrobatiek van lijn en massa. Het beeld is samengesteld uit dunne, zwarte stangen die doen denken aan getekende houtskoollijnen. De ingedeukte vorm van aluminium lijkt op een verfrommelde zak chips zonder opdruk. Het vangt licht, terwijl voor de houten bal, die onopvallend aan een van de stangen is bevestigd, de zwaartekracht niet schijnt te gelden. De sokkel die De Vries tot onderdeel van het beeld maakt, zorgt voor de benodigde massa.</p>
<p>Al zijn De Vries’ beelden abstract, er komen wel herkenbare vormen in voor. Zoals de bal en de pijl in zijn sokkelbeeld. Het gaat hem echter niet om de betekenis, maar om de esthetische kwaliteit van deze vormen en de spanning die ze teweegbrengen in samenwerking met de abstracte figuren. Zijn kunst is een geraffineerd, intuïtief spel in de ruimte.</p>
";Diverse materialen;;Zonder titel, Auke de Vries, 1994. Situatie centrum Den Haag. Dit beeld staat momenteel in de Open Opslag van De Beeldengalerij in het Zuiderpark.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-19-Auke-de-Vries-beeld-zonder-titel.mp3;Meester P. Droogleever Fortuynweg 9, 2533 SR Den Haag, Nederland;52.057363344584395;4.2909972967117405;9;Meester P. Droogleever Fortuynweg;Vries, Auke de;;;;79819.6735061153;452685.195415146
21;Ministerie;"<p>Een afgietsel van een deur, een gefilmd opblaasbaar huis, virtuele ruimtes. Gebouwen zijn er overal in de sculpturen van schilder/beeldhouwer Jan van de Pavert. Soms gaat het om computeranimaties met fantasiearchitectuur, soms om beeldhouwwerken die er uitzien als maquettes of gebouwtjes waar je als toeschouwer in kunt. Ook heeft Van de Pavert muurschilderingen gemaakt die doen denken aan de sociaal-realistische schilderingen van de wereldberoemde Mexicaanse kunstenaar Diego Riviera (1886-1957).</p>
<p>Van de Paverts sokkelbeeld ‘Ministerie’ ontstond in 2000. Het bronzen beeld verwijst naar de Ministeries van Binnenlandse Zaken en Justitie uit 1977. Rond de millenniumwisseling lagen er plannen om deze gebouwen volledig te strippen en van een nieuwe buitenkant te voorzien. Later was er sprake van sloop. En hoewel de twee torens anno 2007 nog steeds overeind staan, is hun toekomst alles behalve zeker.</p>
<p>Voor Van de Pavert zijn de ministeries gebouwen die geassocieerd worden met moderne architectuur. Toen hij het sokkelbeeld maakte, moest hij denken aan Italiaanse stations. Daar hingen vroeger grote zwartwitfoto’s van (berg)landschappen doorsneden met een vrijwel autoloze snelweg en panoramische stadsgezichten. Dat konden historisch beelden zijn, maar vaak ook niet. In Nederland ontbreekt volgens Van de Pavert de traditie om moderne architectuur op een dergelijk monumentale schaal te representeren. Als dat al gebeurt dan zijn het historiserende, sentimentele plaatjes. Ook van wederopbouwarchitectuur worden bijna geen representatieve afbeeldingen gemaakt.</p>
<p>Veel van de moderne bouwstijlen verdwijnen langzamerhand uit ons straatbeeld. Daarom besloot Van de Pavert daarvoor een monument op te richten. Dat is ‘Ministerie’ geworden. Want ondanks het verdwijnen ervan, heeft de moderne architectuur wel voor een groot deel het beeld van onze steden bepaald.</p>
";Brons;;Ministerie, Jan van de Pavert, 2002. Locatie centrum De Beeldengalerij.;Ralph Kämena;Sandra Spijkerman en Nicole Spaans;https://www.orenenogentekort.nl/wp-content/uploads/2021/09/Kopie-van-38.-Jan-van-de-Pavert-Ministerie.mp3;International Centre (Donkey in rack), 2511 DB Den Haag, Nederland;52.07845406935526;4.317968346835341;;;Pavert, Jan van de;;;;81703.8757869958;455003.955156598
22;La nostalgie de la lumière totale, Paul Eluard;"<p>Herkenbaar en toegankelijk dat zijn de beelden van Jan Snoeck. Iedereen kent zijn wormvormige figuren. Hij heeft er in de loop van zijn carrière vele gerealiseerd op de pleinen en in de straten van ons land. In het begin heeft Snoeck nog beelden van steen, hout en metaal gemaakt. Soms zijn dat abstracte sculpturen, maar soms ook haast figuratieve beelden, zoals zijn ‘Rasp’ in Den Haag. Sinds de jaren zestig werkt hij in klei. De beeldhouwer stapte op dit materiaal over omdat hij graag met kleur wilde werken.</p>
<p>Kenmerkend voor de beeldtaal die Snoeck heeft ontwikkeld, is de eenvoud. Hij brengt alle dingen terug tot hun essentie. Inspiratie hiervoor vindt Snoeck bijvoorbeeld in de archaïsche, Griekse en Egyptische sculptuur. Daarnaast voelt hij zich verwant met de oude Amerikaanse beschavingen. In de textiel, schilderkunst en grafiek die Snoeck gemaakt heeft, kom je een vergelijkbare beeldtaal tegen als in zijn beelden: zachte, heldere vormen en veelal primaire kleuren.</p>
<p>Op het moment dat Snoeck in klei ging werken, ontstond direct een thema dat als een rode draad door zijn oeuvre is blijven lopen: de worm. Ook in zijn sokkelbeeld komt deze vorm voor. De worm is de meeste rudimentaire vorm die je in klei kunt maken. Het is een oervorm die voor Snoeck naar de mens verwijst en tegelijkertijd naar het goddelijke. Net als de mens liggen, staan, zitten en lopen de wormen. De worm voor het sokkelbeeld zit comfortabel op een stoel.</p>
<p>De beeldhouwer koos voor zijn sokkelbeeld de poëtische benaming: ‘La nostalgie de la lumière totale’ (letterlijk: de nostalgie van het totale licht) als titel. Het blijkt een regel uit een gedicht van Snoecks geliefde Franse schrijver/dichter Paul Eluard. Net als in zijn overige werk draait het voor Snoeck in dit sokkelbeeld uiteindelijk om de essentie van de mens.</p>
";Keramiek;;La nostalgie de la lumière totale, Paul Eluard, Jan Snoeck, 2000;Ralph Kämena;Sandra Spijkerman en Nicole Spaans;https://www.orenenogentekort.nl/wp-content/uploads/2021/09/Kopie-van-28.-Jan-Snoeck-la-nostalgie-de-la-lumiere-totale.mp3;Grote Marktstraat 171-175, 2511 BJ Den Haag, Nederland;52.07735602729572;4.314616972213763;171-175;Grote Marktstraat;Snoeck, Jan;;;;81472.3452437929;454885.186779456
23;Placebo;"<p>Reusachtige beelden uit plaatstaal van wel 8 tot 15 meter hoog. Geschilderd in stevige kleuren. Dat zijn beelden die Ernst Hazenbroek eind jaren tachtig, begin jaren negentig voor twee rotondes in de gemeente Amersfoort en Alphen aan de Rijn heeft gemaakt. Deze robuuste beelden ontstonden in een enorme loods en zijn – geheel tegen de principes van bouwen en de zwaartekracht in – van bovenaf geconstrueerd. Daartoe snijdt Hanzebroek plaatstaal aan stukken. Vervolgens hijst hij de verschillende delen met behulp van takels omhoog en verschuift hij ze net zolang totdat hij de juiste compositie heeft gevonden. Deze werkwijze is vergelijkbaar met het maken van een collage van karton. Al is het materiaal vele malen zwaarder en is het in je eentje moeilijk te hanteren.</p>
<p>Bij deze twee beelden van Hazenbroek is direct de verwantschap met de sculpturen van David Smith (1906-1965) en Anthony Caro (1924-2013) herkenbaar. Deze bekende Amerikaanse beeldhouwers maakten in de jaren vijftig en zestig furore met abstracte sculpturen die zij construeerden uit staal.</p>
<p>De verwantschap met de Amerikaanse abstract expressionistische beeldhouwers is in de beelden van de afgelopen tien, vijftien jaar veel minder (letterlijk) aanwezig. Voor deze sculpturen heeft Hazenbroek de cilinder tot uitgangspunt gekozen. Die snijdt hij in stukken om vervolgens van de krullen die ontstaan aanhangsels te maken die hij verschillende kanten opbuigt. Ook voor zijn sokkelbeeld diende een cilinder als uitgangspunt. Deze is diagonaal doorgesneden en verder uit- en opengeklapt tot een abstract, verticaal stilleven. De onmogelijke dikte van de cilinder en het verzet van het materiaal zijn duidelijk zichtbaar. Desondanks heeft Hazenbroek het naar zijn hand weten te zetten.</p>
<p>Momenteel is dit beeld gestationeerd in het Zuiderpark.</p>
";Staal;;Placebo, Ernst Hazenbroek, 1994. Locatie Beeldengalerij centrum Den Haag.;Ralph Kämena;Sandra Spijkerman en Wim van der Beek;https://www.orenenogentekort.nl/wp-content/uploads/2022/02/Ernst-Hazenbroek-Placebo.mp3;Meester P. Droogleever Fortuynweg 24, 2533 SR Den Haag, Nederland;52.05709493790785;4.290670210128802;24;Meester P. Droogleever Fortuynweg;Hazenbroek, Ernst;;;;79796.7913560781;452655.674121453
24;Gisteren staat, Morgenstond;"<p>Een lantaarnpaal met bollamp bovenop een stapel bouwmateriaal. Daaruit bestaat ruwweg de sculptuur die beeldhouwer Arjanne van der Spek voor de Beeldengalerij heeft gemaakt. In de titel ‘Gisteren staat, Morgenstond’ heeft zij een woordspeling verwerkt, die verwijst naar de inspiratiebron voor haar kunstwerk. Morgenstond is één van de Haagse wijken die Van der Spek doorkruiste op zoek naar gewone dagelijkse voorwerpen voor haar beeld. Ze wilde namelijk voor de wijk representatieve elementen naar het centrum van Den Haag halen. Vermoedelijk om nu eens ín dat centrum, dat altijd al in de spotlights staat, de aandacht te vestigen op de periferie.</p>
<p>Aldus ontstond een beeld samengesteld uit een hoop zand, een stapel stenen en een typische jaren zeventig lantaarnpaal. Van der Spek boetseerde eerst het hele beeld om het vervolgens in beton met zandkleurig pigment af te gieten. Wat opvalt is het buitengewone grote formaat van de stenen. Ook wonderlijk zijn de rode zegels of medailles, die her en der op het beeld zijn aangebracht. Ze verwijzen naar de rode lantaarns in het Haagse, Chinese restaurant waar Van der Speks idee gestalte kreeg.</p>
<p>Met het ruwe oppervlak en de schijnbaar lukraak bijeengebracht elementen is ‘Gisteren staat, Morgenstond’ een voorbeeld van Van der Speks ongepolijste kunst. Haar sculpturen komen intuïtief tot stand vanuit een diepgeworteld beeldhouwersinstinct. Maar anders dan het beeld aan de Grote Marktstraat is haar kunst meestal non-figuratief. Abstract of figuratief: beide zijn lastig te duiden. Voor Van der Spek staat voorop: ‘[&#8230;] dat je iets vreemds laat zien dat toch klopt. Eigenlijk probeer ik met heel normale middelen iets te maken dat je nog nooit hebt gezien.’* En dat is nu precies wat ze met ‘Gisteren staat, Morgenstond’ heeft gedaan.</p>
<p>* citaat uit ten geleide door Franz Kaizer in: ‘Twaalf beelden van Arjanne van der Spek/Galerie Tanja Rumpff’, Haarlem, 1992.</p>
<p>Momenteel is dit beeld gestationeerd in het Zuiderpark.</p>
";Beton met pigment;naast Sportcampus Zuiderpark, Drooglever Fortuynweg;Gisteren staat, Morgenstond, Arjanne van der Spek, 2005. Locatie De Beeldengalerij centrum Den Haag.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/02/Arjanne-van-der-Spek-Gisteren-staat-morgenstond.mp3;Meester P. Droogleever Fortuynweg 24, 2533 SR Den Haag, Nederland;52.05718729445318;4.290487819915789;24;Meester P. Droogleever Fortuynweg;Spek, Arjanne van der;;;;79784.4384052646;452666.137688461
50;Inkeer;"<p style=""font-weight: 400;"">Jong was ze, vrouw én beeldhouwster. Aan het begin van de 20<sup>e</sup> eeuw was die combinatie beslist geen recept voor erkenning en succes. Integendeel. Geboren in een adellijk geslacht had Cornélie Caroline van Asch van Wijck wel toegang tot (kunst)onderwijs. Niemand minder dan de Vlaamse beeldhouwer Toon Dupuis was haar leermeester. Van diens hand staan er verschillende beelden in de hofstad (<em>Monument voor koningin-moeder Emma), </em>terwijl van haar werk in de stad elk spoor ontbreekt. Tot de zomer van 2022.</p>
<p style=""font-weight: 400;"">Sinds juni van dat jaar staat aan de Surinamestraat het bronzen beeld van een naakte man, gemaakt door Cornélie van Asch van Wijck. Voorovergebogen, het hoofd in een arm verborgen roept hij herinneringen op aan <em>De Denker</em> (1902) van de beroemde Franse beeldhouwer August Rodin. De Haagse beeldhouwster stierf in 1932 in het kraambed van haar eerste kind. Het kleine oeuvre dat ze naliet bestaat naast enkele gevoelig realistische bronzen mensfiguren, vooral uit langgerekte en gestileerde vrouwenkoppen en maskers in glas en aardewerk. De gouden medaille die ze met het bij glasfabriek Leerdam gemaakte <em>Masker</em> (1929) won op de wereldtentoonstelling in Antwerpen in 1930, betekende haar doorbraak. Helaas heeft zij haar talent niet verder kunnen uitbouwen.</p>
<p style=""font-weight: 400;"">Bij het opruimen van de zolder van een overleden familielid vond buurtbewoner Gilles Hooft Graafland een gipsen model (1927) van zijn jonggestorven oudtante. Als eerbetoon aan haar liet hij het in 2014 door beeldhouwer Eppe de Haan in brons gieten en gaf het de titel <em>Inkeer</em>. Nadat het tentoongesteld was bij Museum Beelden aan Zee nam hij het initiatief om het beeld een permanente plaats te geven in de buurt waar zij ooit woonde. Zo heeft Hooft Graafland in samenwerking met de bewonersvereniging het werk van zijn oudtante aan de vergetelijkheid ontrukt en tegelijkertijd Den Haag verrijkt met een sculptuur van een vrouwelijke beeldhouwer.</p>
";Brons;aan de zijde van de laan Copes van Cattenburch;Inkeer, Cornélie van Asch van Wijck, (1927) 2014.;Ralph Kämena;Sandra Spijkerman;;Surinamestraat 38, 2585 GK Den Haag, Nederland;52.090587475522824;4.307026902377324;38;Surinamestraat;Van Asch van Wijck, Cornélie Caroline;;;;80973.9645319796;456364.903927545
51;Beschermengel;"<p style=""font-weight: 400;"">Het hoofd ver voorovergebogen, balancerend op één voet: zo torent de bronzen figuur op de smalle betonnen sokkel boven je uit op het parkeerterrein achter het Bronovo-ziekenhuis. Dankzij zijn wijduitgestrekte, forse vleugels weet hij zich in evenwicht te houden. Zo vlak bij het ziekenhuis roept dit beeld allerlei associaties op met ziekte en dood en hoe dit een mens uit evenwicht kan brengen. Gelukkig houdt deze <em>Beschermengel</em> je overeind. Want zo noemde Frits van Eeden deze sculptuur.</p>
<p style=""font-weight: 400;"">Van Eeden was zowel schilder als beeldhouwer. In zijn kleurrijke schilderijen zijn goed herkenbare koeien, paarden, zeilboten, bloemen en mensen te zien. Ook in zijn bronzen sculpturen wemelt het van de dieren en mensen. In al zijn beelden en voorstellingen weet deze kunstenaar goed het evenwicht te bewaren tussen abstractie en figuratie. Daardoor is het onderwerp altijd te herleiden.</p>
<p style=""font-weight: 400;"">Van Eeden is opgeleid aan de Rietveldacademie in Amsterdam. Hij was lid van de Haagse kunstenaarsvereniging Pulchri Studio en gaf jarenlang les aan het Brevard Art Center in Melborn, Florida. Aan het eind van zijn leven keerde hij terug naar Den Haag.</p>
<p style=""font-weight: 400;"">Van Eeden boetseerde vaker mensfiguren met vleugels. Behalve deze beschermengel voor Bronovo en diverse <em>Engelfiguren</em> heeft hij ook <em>Icarus</em> (1989) gemaakt. Een klein bronzen beeldje van de mythologische zoon van Daedalus, die met vleugels van was te dicht bij de zon vloog en naar beneden stortte.</p>
<p style=""font-weight: 400;"">“Ik wil met zo weinig mogelijk materiaal de grootst mogelijke expressie krijgen”, liet Van Eeden in een interview in De Posthoorn (14 juli 1966) weten. Die uitspraak lijkt zeker van toepassing op de <em>Beschermengel</em> die in 1966 bij het nieuwe pand van het Bronovo-ziekenhuis in het Benoordenhout is geplaatst.</p>
";Brons;parkeerplaats Bronovo ziekenhuis;Beschermengel, Frits van Eeden, 1966.;Ralph Kämena;Sandra Spijkerman;;Bronovolaan 5, 2597 AX Den Haag, Nederland;52.102371664556266;4.316938853442367;5;Bronovolaan;Eeden, Frits van;;;;81672.5430986978;457665.840984836
52;Discuswerper;"<p style=""font-weight: 400;"">Wie in Den Haag op de Finnenburg richting station Mariahoeve rijdt, ziet aan de overkant rechts een metershoge knalblauwe boog waarop een zilveren schijf balanceert. Alsof er in de lucht is getekend. Ook vanuit de trein (Den Haag – Amsterdam) kun je een glimp van dit monumentale kunstwerk opvangen. Totaal abstract en toch: in de volksmond wordt het de discuswerper genoemd. André van Lier is de kunstenaar.</p>
<p style=""font-weight: 400;"">Van Lier is beslist geen onbekende in het Haagse. Van zijn hand zijn een flink aantal beelden op straat te zien. Denk aan <em>Pressed Circles</em> op de Dierentuinbrug of <em>Roadline</em> bij het Schenkviaduct. De kunstenaar heeft behalve beelden ook altijd meubels ontworpen en samen met twee collega’s een eigen studio voor architectuur en stedenbouw (DAVL Studio) opgericht.</p>
<p style=""font-weight: 400;"">In al zijn werk zijn wiskundige vormen als het vierkant, de cirkel of de ellips het vertrekpunt. Deze onderzoekt hij grondig. Hoe gedraagt zo’n vorm zich bijvoorbeeld als je het opvouwt, wat gebeurt er als je het insnijdt, een stukje ombuigt. Het uitgangspunt is iets mathematisch, maar bij de uitwerking komt een zekere willekeur kijken, een gevoel. Van Lier zoekt bewust het spanningsveld daartussen op: wat is geloofwaardig als je ernaar kijkt en wat kan er volgens wiskundige wetten.</p>
<p style=""font-weight: 400;"">Begin jaren negentig richtte Van Lier zijn vormenonderzoek op de cirkel. In die periode ontstaan er tientallen sculpturen waarbij een cirkelvorm het uitgangspunt is. In die tijd ontving hij van het Benelux Bureau voor Intellectueel Eigendom (Benelux Office for Intellectual Property BIOP) de opdracht voor een werk bij hun nieuwe gebouw aan de Bordewijklaan ontworpen door architect Herman Hertzberger. Sinds 1994 staat daar deze sculptuur in de tuin. Van Lier plaatste het beeld speciaal midden in een ronde verhoging. Zo gaan de directe omgeving en het beeld ook nog een relatie met elkaar aan.</p>
";RVS;in de tuin bij het Benelux Office for Intellectual Property;Discuswerper, André van Lier, 1994.;Ralph Kämena;Sandra Spijkerman;;Bordewijklaan 15, 2591 XR Den Haag, Nederland;52.09033006577919;4.36509402513122;15;Bordewijklaan;Lier, André van;;;;84952.8001334076;456278.647565998
53;Leemmannetje;"<p style=""font-weight: 400;"">“Hallo, ik ben het Leemmannetje. Ik kom tegenover jullie zitten en als jullie iets tegen mij willen zeggen, dan kunnen jullie me mailen.”</p>
<p style=""font-weight: 400;"">Een brief met deze tekst troffen bewoners van het nieuwe woningcomplex De Croissant in hun brievenbus aan toen er in de zomer van 2009 aan de overkant een mannetje verscheen. Het figuurtje van hout en leem zat op de dukdalf net boven het water op de hoek van de Pletterijkade en de Bierkade en wees naar hun gebouw. Het bleek een kunstwerk van het Leemcollectief. Kunstenaars Ruiter Janssen, Ringo Mollinger en Rein Specken plaatsten destijds regelmatig ongevraagd kunstwerken in de openbare en semi-openbare ruimte van Den Haag. Guerillakunst dus. Op een speciaal emailadres konden bewoners hun reactie kwijt.</p>
<p style=""font-weight: 400;"">Leemcollectief stond voor meer eigen initiatief. “Je kan de bal altijd bij een ander leggen, maar je kan er zelf ook een schop tegenaan geven.” Dat deed het collectief met hun acties, die overigens zo min mogelijk verstoring mochten veroorzaken. Ze wilden een positieve bijdrage leveren aan de stad. Met negativisme had het drietal niets. Dat valt ook af te lezen aan hun acties: bloemen in het talud bij Hollands Spoor, in het stadhuis een glazen wand van een pacman patroon voorzien.</p>
<p style=""font-weight: 400;"">Hun <em>Leemmannetje</em> werd al gauw geadopteerd door de buurt. Toen na een paar jaar het leem was weggespoeld en het houten karkas aangetast, heeft het Leemcollectief voor een nieuwe versie gezorgd. Eentje in knaloranje polyester. Het <em>Leemmannetje</em> kreeg toen schriftelijke toestemming van de gemeente om te zitten waar hij zat en diende zelfs als beeldmerk in de leader van TV West. Het beeld werd symbool voor de onverzettelijkheid van de Stationsbuurt.</p>
<p style=""font-weight: 400;"">In 2017 kreeg het kunstwerk onverwacht een tweede functie na het neerstorten van vlucht MH17. Rein Specken en zijn vriendin overleefden de ramp niet en het <em>Leemmannetje</em> is sindsdien ook een eerbetoon aan hen.</p>
";Polyester;hoek Bierkade, op de dukdalf;Leemmannetje, Leemcollectief, 2009/2012.;Ralph Kämena;Sandra Spijkerman;https://www.leemcollectief.nl;Spui 360, 2511 BZ Den Haag, Nederland;52.075028672437305;4.320599357988724;360;Spui;;;;;81878.6236018645;454620.22543314
54;Kind met vogeltje;"<p style=""font-weight: 400;"">Het anderhalf meter hoge beeld ‘Kind met vogeltje’ dat in 1955 geplaatst werd naast een schoolgebouw aan de Jacob de Graefflaan, onderstreept dat Leen Blom met beide benen in de figuratieve traditie stond. De beeldhouwer etaleerde in zijn werk een duidelijke voorkeur voor de verbeelding van mensen die als het ware betrapt werden tijdens hun dagelijkse bezigheden. Dat geldt ook voor het meisje dat (stiekem?) het vogeltje uit het kooitje heeft gehaald dat naast haar op de grond staat. Ze kijkt liefkozend naar het dier dat voorzichtig de vleugels uitslaat.</p>
<p style=""font-weight: 400;"">Tientallen beeldhouwers die in de eerste helft van de twintigste eeuw werkten in Den Haag, zijn schatplichtig aan de van oorsprong Belgische beeldhouwer Albert Termote (1887-1978). Na diens opleiding aan de kunstacademie van Gent en de Rijksakademie in Amsterdam woonde deze nestor van de Haagse beeldhouwkunst vanaf 1922 in Voorburg. Hij vervaardigde talloze monumenten, ruiterstandbeelden, portretten, figuren en penningen en bracht in zijn atelier menig leerling de basisprincipes en fijne kneepjes van de beeldhouwkunst bij.</p>
<p style=""font-weight: 400;"">Blom was één van hen. Hij vestigde zich in 1925 definitief in Den Haag, waar hij zijn opleiding volgde aan de Koninklijke Academie van Beeldende Kunsten en werkzaam was op het atelier van Termote. Daar werden zijn vaardigheden fijn geslepen en leerde hij op een sculpturale manier te kijken en te denken.</p>
";Brons;op het schoolplein;Kind met vogeltje, Leen Blom, 1955.;Gemeente Den Haag;Sandra Spijkerman;;Jacob de Graefflaan 5, 2517 JM Den Haag, Nederland;52.086943480418526;4.282646569311526;5;Jacob de Graefflaan;Blom, Leen;;;;79297.0644236707;455984.655133923
55;Meisje;;Brons;in plantsoen naast gebouw Centraal Wonen;Meisje, Peter van der Meer, 1987.;Gemeente Den Haag;;;Albert Schweitzerlaan 52, 2552 PK Den Haag, Nederland;52.056642380043634;4.260884909539815;52;Albert Schweitzerlaan;Meer, Peter van der;;;;77753.3666579989;452636.603167024
56;Krabbende haan;;Brons;In het rosarium bij het terrasje;Krabbende haan, Jos van Riemsdijk, 1960.;Gemeente Den Haag;;;Rosarium, Kapelweg 35B, 2587 BK Den Haag, Nederland;52.10467476574874;4.289421630623256;35B;Kapelweg;Riemsdijk, Jos van;;;;79791.2191925381;457950.220535804
57;Clown;"<p style=""font-weight: 400;"">Moeiteloos houdt hij drie ballen tegelijk in de lucht. Deze vrolijke clown is niet alleen in voor een grap, hij kan nog jongleren ook. Beeldhouwer Peter van der Meer is de maker van dit beeld. Karakteristiek is het tamelijk ruwe oppervlak van de sculptuur en de dynamische houding van de figuur zelf. Ook de thematiek is typisch Van der Meer: luchtige alledaagse en vrolijke scènes zoals ‘Meisje op Skippybal’, of ‘Moeder en kind’.</p>
<p style=""font-weight: 400;"">Net als Van der Meers beeld ‘Moeder en kind’ is deze clown waarschijnlijk gemaakt onder de zogenoemde Beeldende Kunstenaarsregeling (BKR). In ruil voor werk of diensten ontvingen kunstenaars financiële ondersteuning van de overheid. Deze regeling gold van 1956 tot 1987. Beeldhouwers konden via de BKR eenmaal per jaar een beeld leveren. In Den Haag kregen dergelijke beelden regelmatig een plek in de openbare ruimte. In de jaren tachtig is het beeld aan de Zwaardvegersgaarde geplaatst. In 2011 verhuisde het naar de Appelstraat waar het een nieuwe plek kreeg op het gras tegenover de winkels.</p>
<p style=""font-weight: 400;"">Het ruwe oppervlak verraadt de manier waarop Van der Meer zijn beelden maakte. Hij bouwde ze op uit plakken klei of was. Vervolgens liet hij het resultaat in brons gieten. Van der Meer genoot zijn opleiding aan de Koninklijke Academie van Beeldende Kunsten in Den Haag. Daar kreeg hij onder andere les van Dirk Bus. Daarna ging hij naar Italië voor een opleiding marmerbewerking aan de kunstacademie van de beroemde marmerstad Carrara. Ondanks deze scholing in marmerbewerking kennen we deze beeldhouwer vooral van zijn bronzen beelden voor de openbare ruimte.</p>
";Brons;In het gras van de middenberm ter hoogte van de winkels;Peter van der Meer, Clown, 1985.;Met dank aan Wikipedia pagina Peter van der Meer;;;Appelstraat 145, 2564 ED Den Haag, Nederland;52.066337703253296;4.253147816671747;145;Appelstraat;Meer, Peter van der;;;;77239.6102950574;453723.458538704
38;Pilastro di Luce;"<p>Overdag trekken vooral de vrolijke primaire kleuren van de twee geometrische elementen op de ongeveer 6 meter hoge zuil de aandacht. Maar ook ’s avonds ontgaat de zuil, bekleed met keramische tegels in een zwart-wit streeppatroon, je niet. Dan valt er een feeëriek, blauw neonschijnsel door de spleten van de rode schijf en de gele driehoek.<br />
De ‘Pilastro di Luce’ van Jozef van der Horst is een opvallende verschijning. De kunstenaar ontwierp de lichtzuil in 1989 ter gelegenheid van de nieuwbouw van basisschool Houtwijk aan de Architect Berlagelaan. De Italiaanse titel ‘Pilastro di Luce’, ofwel Lichtzuil, verwijst op ten minste twee manieren naar Italië. Ten eerste naar de Italiaanse pedagoge Maria Montessori (1870-1952), wier lesmethode de Houtwijkschool hanteert. Daarnaast is de zuil geïnspireerd op de klassieke architectuur van de Romeinen en Grieken, een bron waar Van der Horst al jaren uit put. Het bouwelement uit de oudheid is op een ongebruikelijke manier gecombineerd met moderne geometrische vormen. Dat levert een extravagant, speels kunstwerk op, dat doet denken aan de objecten van de Italiaanse Memphis-designers en –architecten. In de jaren tachtig kreeg hun werk veel bekendheid. In die tijd vervaardigde Van der Horst behalve de ‘Pilastro di Luce’ ook andere Memphis-achtige objecten.<br />
Maar in tegenstelling tot de Memphis-leden die gebouwen en gebruiksvoorwerpen maakten, is Van der Horst een pure beeldhouwer die zich sinds het midden van de jaren zeventig bezighoudt met neonlicht. Bij hem ontspruiten kronkelende, kleurrijke neonlijnen aan geometrische sokkels op wielen. Om deze vrijheid van vorm in neon te bereiken, leerde hij zichzelf de buizen te blazen. Het is duidelijk dat er geen plan aan zijn sculpturen ten grondslag ligt. Ze ontstaan spontaan. Als planten lijken de grillige neonbuizen organisch gegroeid te zijn.</p>
";beton, keramiek en neon;op het schoolplein van twee basisscholen;Pilastro di Luce, Jozef van der Horst, 1989;Ralph Kämena;Nicole Spaans, eindredactie Sandra Spijkerman;;Architect Berlagelaan 122, 2552 ZC Den Haag, Nederland;52.057636747212506;4.255408404229732;122;Architect Berlagelaan;Horst, Jozef van der;;;;77379.5158145379;452753.067314691
39;Schoven I;"<p>In 1956 modelleerde de schilder een kop, een zelfportret, dat hij ‘ouderwets en conservatief’ noemde. Een jaar later kon de brons ‘Schoven I’ de toets der zelfkritiek wel doorstaan. Rein Draijer maakte de sculptuur, die sinds 1979 op het plein bij de Ambachtsgaarde in Vrederust staat, op 58-jarige leeftijd. Daarvoor experimenteerde hij wel eens met klei. Maar veel tijd besteedde hij er niet aan. Over zijn late keuze voor het beeldhouwen zei Drayer in 1980 in een interview met Max Danser voor het Pulchri-blad: ‘Ik dacht, als je het nu niet doet dan komt er niks meer van’.</p>
<p>Tot eind jaren zestig gaf Drayer het schilderen voorrang. Hij werkte aan een klein, maar kwalitatief hoogstaand oeuvre. Het ging hem om vorm en compositie. De zichtbare werkelijkheid vereenvoudigde hij zodanig dat alleen de essentie overbleef. Dat vereenvoudigen ging zo ver, dat het lijkt alsof Drayer een eigen handschrift wilde vermijden. Daardoor ontstond paradoxaal genoeg die specifieke, vervreemdende Drayer-stijl. In zekere zin had zijn werk(wijze) invloed op zijn leerlingen, waaronder Co Westerik (1924) en Peter Struycken (1939).</p>
<p>Met zijn stille, lege vernieuwende werk gaf Drayer de Haagse kunst na de Tweede Wereldoorlog een impuls. Hij speelde een belangrijke rol bij het ontstaan van de Nieuwe Haagse School, onder andere als lid van de kunstenaarsgroep Verve (1951-1957) vanaf 1952. Toen Verve uiteenviel, pakte Drayer het beeldhouwen serieus op. In de jaren zeventig en tachtig ontstonden er abstracte sculpturen in hout, ijzer en aluminium. Aanvankelijk was zijn thematiek echter net als bij het schilderen direct aan de werkelijkheid gerelateerd. Drayer maakte beelden van rietscheerders, korenschoven, schelpen, stenen, strandstoelen en vruchten. Weinig detaillering, geen vervorming, maar de werkelijkheid vervreemd van zichzelf door een tot de essentie teruggebrachte vorm, zoals we zien bij ‘Schoven I’. Het is een bijna-abstractie van korenschoven, die het landelijk verleden van Vrederust symboliseert.</p>
";Brons;op het winkelpleintje;Schoven I, Rein Draijer, 1957;Ralph Kämena;Nicole Spaans, eindredactie Sandra Spijkerman;;Ambachtsgaarde 108, 2542 EH Den Haag, Nederland;52.035152149015225;4.2660785847232585;108;Ambachtsgaarde;Draijer, Rein;;;;78072.6327640598;450240.329138371
40;Monument ir. Johan Willem Albarda;"<p>In 1939 werd Johan Albarda (1877-1957), de voorman van de SDAP (Sociaal-Democratische Arbeiderspartij), als een van de eerste socialistische ministers geïnstalleerd. Tussen 1917 en 1923 was hij wethouder van onderwijs in Den Haag. Vier jaar na het overlijden van de overtuigd socialist Albarda, was zijn monument gereed. Opvallend is dat zijn bekende vlinderdasje daarin slechts in enkele lijnen is aangegeven. Dat geldt ook voor zijn bril; twee bijna onzichtbare kerven aan beide kanten van het hoofd.</p>
<p>Waarom koos beeldhouwer Titus Leeser voor deze twee luttele groeven bij de vervaardiging van de bronzen portretkop van Albarda? Een bril in brons gieten, is technisch gezien geen enkel probleem. Misschien lagen er artistieke redenen aan ten grondslag. Maar daarnaar blijft het raden. Eén ding is duidelijk. Door de summiere weergave lijkt er nu toch een wezenlijk onderdeel van Albarda’s persoonlijkheid te ontbreken. Want het karakteriseerde hem, zijn bril.</p>
<p>Dat neemt niet weg dat er in het plantsoen van het Alberdingk Thijmplein sinds 1961 een goed gelijkend portret van Albarda staat. Leeser polijstte het oppervlak van de bronzen kop niet, maar liet de ruwe, geboetseerde opzet intact. Deze aanpak maakt de kop expressief en markant. Markant zijn ook de lachrimpeltjes van Albarda rond de ogen.</p>
<p>In de opdrachten voor portretkoppen en bustes toonde Leeser zich de naturalist, vakkundig en natuurgetrouw weergevend wat hij observeerde. ‘Een geboren figuratief’, zei hij eens over zichzelf. En inderdaad, nergens binnen zijn oeuvre duikt puur abstracte sculptuur op. Toch was het zoeken naar een eigen visie op de werkelijkheid Leeser niet vreemd. In zijn vrije werk en binnen de ‘vrije’ opdrachten neigt hij naar een zekere vorm van abstractie. Wellicht geïnspireerd door de beroemde Zwitserse beeldhouwer en leeftijdgenoot Alberto Giacometti (1901-1966), hebben Leesers dieren en figuren vaak langgerekte ledematen en kleine hoofden.</p>
";brons / steenachtig;in het plantsoen;Monument ir. Johan Willem Albarda, Titus Leeser, 1961;Ralph Kämena;Nicole Spaans, eindredactie Sandra Spijkerman;;Alberdingk Thijmplein 51, 2524 HV Den Haag, Nederland;52.05452297693423;4.312930905475456;51;Alberdingk Thijmplein;Leeser, Titus;;;;81319.1791626612;452346.71922228
41;Vier zuilen;"<p>Beeldhouwer Els de Groot heeft verschillende sporen nagelaten in de openbare ruimte in Den Haag. Op haar tijdelijke kunstluisterproject ‘De ontstelde ruimte’ na zijn dat allemaal geometrisch abstracte sculpturen. Zo ook in de middenberm van de Aagje Dekenlaan. Daar heeft De Groot tegenover de Jan Luykenlaan vier geometrische vormen geplaatst. Twee van de vier ijzeren ‘zuilen’ vertonen de uiterlijke kenmerken van brede driedimensionale diagonalen die elkaar vanuit een bepaalde gezichtshoek lijken te kruisen. De andere twee zuilen zijn feitelijk driehoeken die ook echt een hoekfunctie vervullen.</p>
<p>Samen vormen de vier beeldelementen een groep van geometrische vormen die een ruimte suggereren en een plek markeren. De beeldengroep is kenmerkend voor de abstracte beelden die in de jaren zeventig en tachtig overal in Nederland verrezen in (midden)bermen langs (snel)wegen. Het is ook typerend voor De Groots beelden uit de jaren zeventig. Een decennium later worden haar sculpturen minder streng en voegt ze kleur toe. Daarnaast gaat zij ook andere materialen dan metaal gebruiken.</p>
<p>De Groot maakt niet alleen kunst, zij is er ook in het algemeen actief. Met haar collega’s Karin Daan en Christa van Santen en de kunsthistorici Liesbeth Brandt Corstius en Josine de Bruyn Kops richtte zij in 1977 de Stichting Vrouwen in de Beeldende Kunst (SVBK) op met de bedoeling de sociaal-economische positie van vrouwelijke kunstenaars te verbeteren door onderzoek, documentatie en tentoonstellingen. Om het werk van vrouwen ‘zichtbaar’ te maken werd onder meer een visueel documentatiebestand opgezet. In samenwerking met de International Association for Women in the Arts (IAWA) werd in 1989 in het Frauenmuseum in Bonn de tentoonstelling Art Beyond Barriers georganiseerd. De Groot was één van de zes deelnemers die Nederland vertegenwoordigde.</p>
";IJzer;middenberm ter hoogte van de Jan Luykenlaan;Vier zuilen, Els de Groot, 1978;Ralph Kämena;Wim van der Beek, eindredactie Sandra Spijkerman;;47W Aagje Dekenlaan;52.0505895497102;4.29355894433705;47W;Aagje Dekenlaan;Groot, Els de;;;;79983.9967456239;451928.965131997
42;Bank;"<p style=""font-weight: 400;"">Eigenlijk was het de bedoeling dat je op deze bank aan beide kanten zou kunnen zitten. Eén zijde met uitzicht op het – toen nog – stationsplein. En aan de andere kant een zitje met zicht op het de groene zone langs het kleine riviertje de Schenk. Vanwege de kosten hebben de kunstenaars zich moeten beperken tot één zitgelegenheid. Anneloes Groot en Ellen Vos kregen in 1986 van Aegon de opdracht een bijzondere bank te maken. Ter gelegenheid van hun jubileum schonk Aegon deze bank aan de buurt.</p>
<p style=""font-weight: 400;"">Beeldend kunstenaar Groot legt de bijzondere wederopbouwwijk Mariahoeve en alle veranderingen al jarenlang minutieus vast in talloze aquarellen, tekeningen en schilderijen. Bovendien bewaakt zij de historische waarde van de architectuur, de stedenbouwkundige structuur en de kunst en deelt die kennis met buurtbewoners en geïnteresseerden (dna-mariahoeve.nl). Groot zocht de juiste locatie voor de bank en zorgde er daarnaast voor dat het materiaal en de kleur goed aansloot bij de architectuur in de omgeving. “Het is een betonnen wijk, dus dan maak je de bank ook van verschillende soorten beton”, vertelt zij. “Omdat Mariahoeve in de jaren tachtig nog heel grijs was, en we wilden aansluiten bij de gevel van Aegon hebben we de bank licht van kleur (tavertin) ontworpen. Met een houten accent”.</p>
<p style=""font-weight: 400;"">In de vorm van de bank is met name Vos’ hand terug te vinden: strakke, geometrische lijnen met een asymmetrisch element. De licht gebogen rug zorgt voor een gevoel van beschutting. Vos is voornamelijk actief als beeldhouwer en vormgever. Al decennialang werkt zij als docent aan de Koninklijke Academie voor Beeldende Kunsten. Vanaf 1980 werkte zij ruim vijftien jaar samen met de beroemde omgevingskunstenaar Joop Beljon aan hun <em>Stad zonder einde</em>.</p>
<p style=""font-weight: 400;"">Bij de herinrichting van het plein in 2001 werd de bank verplaatst, maar inmiddels staat hij weer op zijn oorspronkelijke plek.</p>
";Beton, hout;links naast ingang bij groene zone van de Schenk;Bank, Anneloes Groot en Ellen Maria Vos, 1986.;Ralph Kämena;Sandra Spijkerman;;Margarethaland 253, 2591 VA Den Haag, Nederland;52.0923271;4.3684303;253;Margarethaland;Groot, Anneloes;Vos, Ellen Maria;;;85184.5495489768;456497.606668366
43;Witte zwanen, zwarte zwanen;"<p style=""font-weight: 400;"">Witte zwanen, zwarte zwanen,</p>
<p style=""font-weight: 400;"">Wie gaat er mee naar Engeland varen,</p>
<p style=""font-weight: 400;"">Engeland is gesloten,</p>
<p style=""font-weight: 400;"">De sleutel is gebroken,</p>
<p style=""font-weight: 400;"">Is er dan geen enkele man,</p>
<p style=""font-weight: 400;"">Die de sleutel maken kan?</p>
<p style=""font-weight: 400;"">Ga door, ga door,</p>
<p style=""font-weight: 400;"">Van achteren en van voor.</p>
<p style=""font-weight: 400;"">Bij dit traditionele kinderliedje uit de 19<sup>e</sup> eeuw begint de geschiedenis van dit metalen reliëf aan de muur van de Waalse Louise de Colignyschool. De zwanen en de forse figuur met een enorme sleutel waarover het liedje rept, zijn duidelijk herkenbaar. Je zou denken dat Engeland over Groot-Brittannië gaat, maar waarschijnlijk doelt dit liedje op engel-land, het land van de engelen. En dan staat de grote figuur voor Jezus Christus die als – zoon van een – timmerman de sleutel van de hemel repareert. Matthew 6, 25-34.</p>
<p style=""font-weight: 400;"">De voorstelling is gemaakt door boekillustrator en kunstenaar Henk Krijger. Tussen 1950 en 1969 kreeg hij meer dan 50 opdrachten van scholen, en ziekenhuizen voor decoratie aan de wand. Daaronder ook een aantal scholen in Den Haag Zuid-West. En de Louise de Colignyschool in Mariahoeve. In al zijn voorstellingen en kunstwerken wist hij het diep menselijke en religieuze te combineren met pretentieloze vormen. Bij hem geen opsmuk, maar de essentie die hij op een toegankelijke manier voorschotelde aan de kijker. Vanwege zijn grafische achtergrond zien veel van zijn voorstellingen en beelden eruit als eenvoudige tekeningen. Juist daardoor hebben ze grote kracht.</p>
<p style=""font-weight: 400;"">Toen de Waalse Louise de Colignyschool toe was aan nieuwbouw hebben de toenmalig directeur samen met betrokken en kunstliefhebbende buurtbewoners ervoor gezorgd dat het reliëf van Krijger opnieuw op de gevel van de school terecht kwam. Vanwege de slechte staat van het oorspronkelijke reliëf, is uiteindelijk besloten tot het maken van een replica. Omdat het beschikbare muuroppervlak beperkter was bij de nieuwbouw, is ook de schaal van de replica een slag kleiner dan het origineel. De voorstelling is echter hetzelfde. Sinds het najaar van 2023 hangt <em>Witte zwanen, zwarte zwanen</em> naast de ingang van het nieuwe schoolgebouw. Zo kreeg dit naoorlogse reliëf een tweede leven. En ook nu contrasteert het zwarte reliëf goed met de lichte schoolmuur.</p>
";Metaal;op de gevel van de school naast de ingang;Witte zwanen, zwarte zwanen, Henk Krijger, 1962.;Ralph Kämena;Sandra Spijkerman;;Ametisthorst 421, 2592 HN Den Haag, Nederland;52.09409815826785;4.361436725933849;421;Ametisthorst;Krijger, Henk;;;;84708.0931709471;456701.387053756
44;Zonder titel (plastiek);"<p style=""font-weight: 400;"">Na de Tweede Wereldoorlog was de woningnood ook in Den Haag heel groot. In Zuidwest werd flink bijgebouwd. Halverwege de jaren vijftig ontstonden ook aan de kant van Wassenaar bouwactiviteiten. Architect en stedenbouwkundige Dudok had in zijn structuurplan van 1949 ook de Veen- en Binckhorstpolder tot locatie voor woningbouw bestempeld. In 1953 leverde ingenieur F. van der Sluijs een plan voor de nieuwbouwwijk Mariahoeve, vernoemd naar de gelijknamige boerderij in die polder. Zes buurten bevatte het plan van de stedenbouwkundige met veel groen en eigen voorzieningen. Door de afwisseling in laag- en hoogbouw en een minder strak stratenplan zou het beduidend minder monotoon worden dan het eerder gebouwde Den Haag Zuidwest. Aan de randen stond hoogbouw gepland. In het voorjaar van 1958 startte de bouw.</p>
<p style=""font-weight: 400;"">Op de nieuwe wijk was, zoals gebruikelijk destijds, de percentageregeling van toepassing. 1-1,5% van de bouwsom werd besteed aan kunst. Eric Boot is één van de kunstenaars die een opdracht kreeg om een werk te maken ter verfraaiing van de nieuwe wijk. Hij maakte een reliëf voor de gevel van één van de flats aan het Isabellaland.</p>
<p style=""font-weight: 400;"">Opgeleid aan de Koninklijke Academie van Beeldende Kunsten in Den Haag is Boot sinds 1963 als zelfstandig beeldhouwer actief. Hoewel zijn beelden en reliëfs soms doen denken aan de sculpturen van de beroemde Engelse beeldhouwer Henry Moore, kwam Boot op een heel andere manier tot abstractie. Waar Moore de natuur als uitgangspunt nam en daarom altijd figuratief bleef werken, construeerde Boot stelselmatig een eigen wereld uit abstracte, wiskundige vormen. Bovendien combineerde hij vaak meer dan één losse vorm tot een nieuw, spannend geheel. Zoals in zijn reliëf op de gevel aan het Isabellaland.</p>
";beton;op de gevel van de flat links naast de ingang;Zonder titel (plastiek), Eric Boot, 1966.;Ralph Kämena;Sandra Spijkerman;;Isabellaland 1732, Den Haag, Nederland;52.0951694;4.369000900000001;1732;Isabellaland;Boot, Eric;;;;85228.085733384;456813.267704545
45;Drie keramische plastieken;"<p style=""font-weight: 400;"">Een groep enthousiaste bewoners van de Haagse wijk Escamp zette zich jarenlang in voor het behoud en de zichtbaarheid van de kunstwerken in hun buurt. Het Collectie Escamp Team ontwikkelde ook een heuse Jan Snoeck-fietstocht. Terecht, want meer dan de helft van alle Haagse beelden van Snoeck – en dat zijn er nogal wat – staan in dit stadsdeel. De fietstocht leidt onder andere langs deze <em>Drie keramische plastieken</em>.</p>
<p style=""font-weight: 400;"">Oorspronkelijk stond dit kunstwerk uit 1972 aan de Steenvoordenlaan bij het ministerie van CRM (Cultuur, Recreatie en Maatschappelijk werk) in Rijswijk. Toen dat gebouw werd afgebroken, pleitte een van de leden van atletiekvereniging Sparta voor verplaatsing naar het Zuiderpark bij de atletiekbaan. Nu kunnen leden, fietsers en wandelaars van dit kleurrijke en grappige beeld genieten.</p>
<p style=""font-weight: 400;"">Op drie rechthoekige wit betegelde muurtjes liggen drie weke vormen. Deze vormen zijn opgebouwd uit keramische platen in felle kleuren, zoals geel, rood, blauw en groen. Ze worden bovendien steeds iets smaller naarmate het muurtje hoger wordt. Snoeck slaagde erin met hardgebakken en geglazuurde klei, zachtheid uit te drukken. En juist door het gebruik van vrolijke kleuren, denkt de kijker bij de aanblik van dit kunstwerk eerder aan iemand die dubbel ligt van het lachen dan aan diepe treurnis of uitputting.</p>
<p style=""font-weight: 400;"">Over zijn kleurgebruik zei de kunstenaar in de flyer van de Snoeck-tocht: ‘Die voorliefde heb ik overgehouden aan mijn jeugd. Mijn vader had een winkel in schilder-, teken- en schrijfbenodigdheden en mengde zelf de verven. De vaten met de felle kleurstoffen zijn mij altijd bijgebleven.’</p>
<p style=""font-weight: 400;"">Voor Snoeck was kleur ook vorm. Daarnaast heeft hij in veel van zijn werken de mensfiguur extreem vereenvoudigd tot een worm. Slappe wormen dus hier op de atletiekbaan.</p>
";Keramiek;;Dire keramische plastieken, Jan Snoeck, 1972.;Ralph Kämena;Sandra Spijkerman;https://www.collectie-escamp-team.nl/fietstochten/snoecktocht;Mr, Meester P. Droogleever Fortuynweg, 2533 SP Den Haag, Nederland;52.05449691551333;4.289103657147226;;Meester P. Droogleever Fortuynweg;Snoeck, Jan;;;;79684.9871448659;452368.26984475
46;Pegasus;"<p style=""font-weight: 400;"">Wie wil er nou geen echte Escher aan zijn muur? Het Vrijzinnig-Christelijk Lyceum (VCL) in Den Haag bezit zelfs een van de weinige, monumentale buitenkunstwerken van deze wereldberoemde kunstenaar. Voor iedereen 24/7 te zien. Er komen zelfs veel mensen uit het buitenland speciaal naar kijken. Eschers ingenieuze reliëf met paarden bekleedt sinds 1961 de gevel van de toneeluitbouw van de Aula. Destijds kreeg de in 1929 opgerichte school een nieuw gebouw. Architect H.V. Gerretsen gaf de bevriende kunstenaar Escher in 1959 de opdracht voor een kunstwerk aan de buitengevel.</p>
<p style=""font-weight: 400;"">Iedereen kent Eschers duizelingwekkende patronen waarin huizen transformeren tot kubussen om vervolgens als vogels te eindigen. Hoewel hij in het begin nog realistische landschappen maakte, ging hij zich steeds meer bezighouden met vlakverdeling. Geïnspireerd door de Moorse architectuur in Zuid-Spanje en 17 systemen van vlakvulling van de Hongaarse wetenschapper George Pólya tekende hij honderden beeldvullende patronen vol spiegelingen en symmetrie. Cruciaal verschil: waar wiskundige en Moorse patronen totaal abstract zijn, bevolken de tekeningen van Escher juist mensen en dieren.</p>
<p style=""font-weight: 400;"">Het reliëf voor het VCL is opgebouwd uit 82 vierkante platen schokbeton. Samen vormen ze een gespiegeld reliëf met gevleugelde paarden. Een motief afkomstig uit de Griekse mythologie. Pegasus is zoon van Medusa en zeegod Poseidon en droeg de bliksemschichten van oppergod Zeus. Doordat de platen in twee lagen met verschillende kleuren zijn vervaardigd – de onderste laag is diepgrijs, de bovenste licht beige – steken de paarden mooi tegen elkaar af.</p>
<p style=""font-weight: 400;"">Toen het VCL opnieuw aan uitbreiding toe was, is nauwkeurig onderzocht hoe dit belangrijke kunstwerk van Escher behouden kon blijven. Architectenbureau Atelier PRO heeft een ontwerp gemaakt voor nieuwbouw waarin de toneeluitbouw is teruggekeerd. Voor de sloop is het reliëf eind 2016 plaat voor plaat gedemonteerd. Toen de nieuwbouw eind 2018 klaar was, verhuisden de leerlingen als eersten. De gerestaureerde paardjes van Escher volgden in januari daarna.</p>
<p>Meer weten over de herplaatsing van <em>Pegasus </em>bij het VCL? Luister dan naar de Podcast <em>Den Haag, thuisstad van M.C. Escher, </em>16 juni 2023, vanaf minuut 20.</p>
";Schokbeton;op de gevel van de toneeluitbouw;Pegasus, M.C. Escher, 1961.;Ralph Kämena en Stroom Den Haag (oude situatie);Sandra Spijkerman;https://eur02.safelinks.protection.outlook.com/?url=https%3A%2F%2Fdenhaag.com%2Fnl%2Fpodcast&data=05%7C01%7Csspijkerman%40stroom.nl%7C64b75b82a3ac4dffd10e08db70c0a228%7C6f0168a4235a4125be971633dab43c26%7C1%7C0%7C638227744901082270%7CUnknown%7CTWFpbGZsb3d8;Van Stolkweg 35, 2585 JN Den Haag, Nederland;52.10200384300472;4.286067261654667;35;Van Stolkweg;Escher, M.C.;;;;79556.915854658;457656.560858762
47;Zonder titel;"<p style=""font-weight: 400;"">“De essentie van mijn werk is het poëtische karakter en verder wil ik de dingen absoluut niet gewichtiger maken dan ze zijn”: die uitspraak deed Jan Snoeck in een tentoonstellingsbrochure van kunsthandel Smelik &amp; Stokking in 2001. Zijn sterk vereenvoudigde mensfiguren in felgekleurd keramiek zijn geliefd in Den Haag en de rest van het land. Je komt ze regelmatig tegen. Ook op het binnenplein van wooncomplex De Croissant, dat de Belgische architect Charles Vandenhove in 2003 voor Den Haag heeft ontworpen. Zoals de naam al doet vermoeden, doet de vorm van het gebouw – in de verte – denken aan een croissant. Lage zijkanten, een hoger oplopend midden en een ronde vorm. Daardoor ontstaat er een beschut binnenplein.</p>
<p style=""font-weight: 400;"">Dat er kunst op het binnenplein kwam te staan, is te danken aan de Nieuwe Stad Prijs die dit wooncomplex voor senioren in 2003 won. Deze prijs heeft de gemeente Den Haag van 1996 tot 2009 jaarlijks uitgereikt aan het beste stadsvernieuwingsproject. Het geldbedrag van de prijs konden de bewoners naar eigen keuze besteden voor iets extra’s bij het project. De voorkeur ging uit naar een kunstwerk van Jan Snoeck.</p>
<p style=""font-weight: 400;"">Aan het begin van het millennium maakte hij in zijn werk net een nieuwe ontwikkeling door. Naast zijn wormachtige mensfiguren vervaardigde hij steeds vaker ook monumentale menhirachtige zuilen waarin geen mensfiguur valt te ontdekken. Wel kerfde hij er lijntekeningen van eenvoudige figuren in. De ruimtelijke vorm werd dus drager. De tekeningen zelf doen sterk denken aan hiërogliefen. Dit werk aan de Bocht van Guinee is het enige beeld van Snoeck in Den Haag met een dergelijke gedetailleerde tekening.</p>
";Keramiek;op het binnenplein van wooncomplex De Croissant;Ander titel, Jan Snoeck, 2003.;Ralph Kämena;Sandra Spijkerman;;Bocht van Guinea 21, 2515 MA Den Haag, Nederland;52.07408701533024;4.319980228836058;21;Bocht van Guinea;Snoeck, Jan;;;;81834.6409036079;454516.08951369
48;Zonder titel;"<p style=""font-weight: 400;"">Daar zit hij gezellig naast de tijdelijke entree van het Westeinde Ziekenhuis. Het zou met gemak ook een <em>zij</em>kunnen zijn, of een <em>hen</em>. Dat maakt niet uit, want iedereen voelt op zijn klompen aan dat beeldhouwer Jan Snoeck een mensfiguur heeft willen uitbeelden. In heel Den Haag duiken zijn kleurrijke figuren van keramiek op.</p>
<p style=""font-weight: 400;"">Snoeck geniet grote bekendheid in Nederland met zijn grote beelden in spetterende kleuren. Omdat hij als beeldhouwer zo graag met kleur wilde werken, stapte hij rond zijn veertigste over op keramiek. Dat materiaal bleef hij de rest van zijn leven trouw. In dit materiaal probeerde hij met zo weinig mogelijk vorm de essentie van een mensfiguur weer te geven. Een rolletje klei werd voor hem het uitgangspunt. Dat klinkt simpel, maar dat is het niet. Door ze bijvoorbeeld een grote neus of een stoel te geven, of op bed te leggen – zoals verderop bij de parkeerplaats een heel rijtje bedden met zieken staat – krijgen zijn rudimentaire vormen algauw menselijke trekken. En dat maakt het een typische Snoeck.</p>
<p style=""font-weight: 400;"">Dit beeld maakt deel uit van de kunstcollectie van het Westeinde Ziekenhuis, onderdeel van het Haaglanden Medisch Centrum. Oorspronkelijk stond het binnen in de entreehal. Maar toen de hoofdentree aan de Lijnbaan dichtging vanwege verbouwing, heeft het ziekenhuis het beeld bij de tijdelijke ingang aan het Westeinde neergezet. Daar verwelkomt hij vrolijk alle mensen. Iedere dag weer.</p>
";Keramiek;voor (tijdelijke) ingang Westeinde Ziekenhuis;Zonder titel, Jan Snoeck, 1979.;Ralph Kämena;Sandra Spijkerman;;Warmoezierstraat 44, 2512 VJ Den Haag, Nederland;52.07464711916586;4.300946569311526;44;Warmoezierstraat;Snoeck, Jan;;;;80530.7531185849;454597.755131335
49;Loci e imagine;"<p style=""font-weight: 400;"">De stilte daalt op je neer zodra je het monumentale klassieke hek doorgaat dat zich bevindt op de kruising van de Duinstraat en de Prins Willemstraat in Scheveningen. Aan het eind van een omhooglopend pad kom je nog een monumentale poort tegen. Deze geeft toegang tot de oudste particuliere buitenbegraafplaats van Nederland: <em>Ter Navolging</em> (1780).</p>
<p style=""font-weight: 400;"">De tweede poort is duidelijk veel moderner dan de begraafplaats zelf. Hij is begin jaren negentig gemaakt door beeldend kunstenaar Leontine Lieffering voor de <em>Bocht van Guinee</em>. Stroom Den Haag organiseerde dit project tussen 1992 en 1994. Destijds kregen tien Haagse kunstenaars de uitnodiging om een voorstel te doen voor een kunstwerk in de openbare ruimte in de stad. Doel was om een verzameling betekenisvolle plekken te creëren waaraan individuele en collectieve gebeurtenissen, geschiedenissen en gevoelens zijn verbonden.Lieffering koos uiteindelijk voor deze bijzondere begraafplaats.</p>
<p style=""font-weight: 400;"">De lichtgrijze stalen buizen van het hekwerk van haar poort laten sterk vereenvoudigde perspectieftekeningen van architectuur zien. Behalve bogen vallen er ook zuilen en muren te ontdekken. In de grote cirkel in het midden van de poort heeft Lieffering glas aangebracht waarop ze in zwart foto’s van architectuurfragmenten uit Den Haag heeft geprint. Die fragmenten zijn even zo vaak van historische gebouwen als van infrastructuur (een elektriciteitshuisje).</p>
<p style=""font-weight: 400;"">Veel van Liefferings monumentale, vaak tijdelijke installaties lijken op tekeningen in de ruimte. Op zorgvuldig uitgekozen locaties doet zij met eenvoudige middelen een ingreep. Haar werk reageert doorgaans op locaties, gebouwen en structuren en legt zo bijna ongemerkt oude herinneringen en verhalen van die plek bloot. Niet voor niets draagt dit hekwerk de titel <em>Loci e Imagine</em> (plekken en beelden). Met deze toegangspoort heeft zij de werking van geschiedenis bijna tastbaar verbeeld. Een begraafplaats is immers bij uitstek een plaats waar de geschiedenis van de stad zich bevindt.</p>
";Metaal, glas en fotoprints;hoek Prins Willemstraat, Scheveningseweg;Loci e imagine, Leontine Lieffering, 1994.;Ralph Kämena;Sandra Spijkerman;https://ternavolging.nl;Prins Willemstraat 41, 2584 HT Den Haag, Nederland;52.1022286284591;4.27831885875245;41;Prins Willemstraat;Lieffering, Leontine;;;;79026.453777764;457689.651364487
67;A sculpture for The Hague;"<p style=""font-weight: 400;"">Den Haag heeft een stedenband met de Canadese stad Ottawa. Toen in de herfst van 1988 een culturele presentatie plaatsvond in de hofstad schonk de zusterstad een kunstwerk aan Den Haag. Als een blijvende herinnering aan de tentoonstelling en aan de stedenband. Maker van dit abstracte beeld is de Brit Andrew Stonyer. Hij werd door een speciale commissie uit zeven kunstenaars geselecteerd.</p>
<p style=""font-weight: 400;"">Stonyer ontwikkelde het beeld in zijn eigen atelier, maar hij bouwde het ter plekke in Den Haag op uit staalplaten. Dat kostte hem twee weken. Daarna werd het door Jack Verduyn Lunel onthuld. Volgens deze toenmalige directeur van de Koninklijke Academie van Beeldende Kunsten was dit beeld een stimulans om meer werk van buitenlandse kunstenaars te plaatsen.</p>
<p style=""font-weight: 400;"">In al zijn werk is Stonyer op zoek naar patronen en hoe hij die kan omzetten in een fraai en betekenisvol kunstwerk. Hij onderzoekt verschillende geometrische vormen als rechthoeken en cirkels, maar vindt ook regelmatig aanleidingen in onze directe leefomgeving. Dat kunnen grote verkeersstromen zijn, de val van (zon)licht en het verstrijken van de tijd. Dit zijn thema’s die regelmatig terugkeren in zijn werk. Hij heeft ook onderzoek gedaan naar het gebruik van zonne-energie in kinetische (bewegende) sculpturen. Voor de openbare ruimte in Engeland heeft hij een aantal monumentale lichtsculpturen gemaakt.</p>
<p style=""font-weight: 400;"">Beweging en patronen zijn ook volop terug te zien in zijn sculptuur voor Den Haag. De dunne stalen platen met hun parallelle banen en krommingen drukken beweging uit van drukke openbare wegen. “Door de openheid aan de ene kant en de geslotenheid aan de andere kant bootst het de snelheid van langskomend verkeer na”, vertelt de kunstenaar in een interview aan de Haagse Courant van 7 november 1988. “Ik ben blij met deze plek. Het komt hier echt tot zijn recht.”</p>
";Staal, beschilderd;Ter hoogte van Koningin Marialaan;A sculpture for The Hague, Andrew Stonyer, 1988.;Ralph Kämenah;Sandra Spijkerman;;Theresiastraat 50, 2593 AP Den Haag, Nederland;52.084656330651995;4.333830178820817;50;Theresiastraat;Stonyer, Andrew;;;;82801.1664208295;455678.065734057
68;Beren;"<p style=""font-weight: 400;"">Vlak voor het hek rond basisschool Grote Beer staat een stapel over elkaar heen buitelende beertjes. Armand van der Helm is de beeldhouwer van dit bronzen beeld. Oorspronkelijk heeft hij het gemaakt voor kleuterschool de Spelende Beertjes. Deze school kreeg in 1966 een nieuw gebouw op de hoek van de Suiderasstraat en de Grovestinsstraat en op deze nieuwbouw was de percentageregeling van toepassing. Dat betekent dat er één tot anderhalf procent van de bouwsom is gereserveerd voor een kunstopdracht. In 1985 ging de kleuterschool samen met basisschool Moerwijk op in basisschool Grote Beer. Het beeld van Van der Helm verhuisde mee naar de Guntersteinweg.</p>
<p style=""font-weight: 400;"">Van der Helm was geen onbekende in het Haagse opdrachtencircuit na de Tweede Wereldoorlog. Na zijn opleiding aan de Koninklijke Academie van Beeldende Kunsten in Den Haag had hij een atelier in kunstenaarscentrum De Voorde in Voorburg samen met collega’s als Hermanus Berserik en Kees Andrea. Ook een enkeling van hen kreeg zulke kunstopdrachten. Van der Helm werd verschillende keren uitgenodigd voor een opdracht. Behalve de ‘ Beertjes’ voor de kleuterschool maakte hij voor de Kinderboerderij in het Zuiderpark ‘Tak met vogeltjes’ en bij een school in Mariahoeve staat zijn ‘Kind op de driewieler’.</p>
<p style=""font-weight: 400;"">In een tijd waarin abstractie de trend was, maakte Van der Helm traditionele, goed herkenbare voorstellingen. Al gaf hij in de loop van de jaren steeds minder details weer. Meestal is er in zijn werk volop beweging of actie te zien. Zoals hier bij de beertjes, die heerlijk met elkaar aan het stoeien zijn. Ook in zijn vrije werk komt dat terug. Daar zijn vrouwenfiguren en paarden de belangrijkste thema’s. Helaas heeft Van der Helm zijn talenten niet lang kunnen benutten. Op dertigjarige leeftijd overleed hij.</p>
";Brons;voor entree basisschool Grote Beer;Beren, Armand van der Helm, 1963.;Ralph Kämena;Sandra Spijkerman;;Guntersteinweg 62, 2531 JZ Den Haag, Nederland;52.045116792569566;4.297528959528751;62;Guntersteinweg;Helm, Armand van der;;;;80247.1595452731;451316.030173306
69;Clown met toeter;"<p style=""font-weight: 400;"">Kan het circus aanleiding zijn voor een andere manier van beeldhouwen? Zeker. Dat geldt in ieder geval voor Guus Hellegers. Deze beeldhouwer en medailleur maakte in eerste instantie realistische beelden in steen en brons. Tot hij eind 1966 tijdens een voorstelling van het Italiaanse circus Heros in de ban raakte van hun witte clown. Twee jaar vormde deze figuur met puntmuts en glitterpak een bron van inspiratie voor experiment. Daarin voltrok zich de overgang naar de abstractie. Hellegers bouwde daarbij contrasten in tussen bijvoorbeeld gepolijste en ongepolijste delen en zette hij rond tegenover rechthoekig, plat tegenover driedimensionaal. Die contrasten zijn een indirecte verwijzing naar de figuur van de clown die tegelijkertijd droom én werkelijkheid is. In de resultaten van zijn eerste experimenten zijn nog puntmutsjes te onderscheiden. Uiteindelijk bleef er alleen een abstracte U-vorm over.</p>
<p style=""font-weight: 400;"">Landelijke geniet Hellegers bekendheid met zijn platte sculpturen. Zo heeft hij mensen op stoelen gemaakt waarbij het portret van de persoon samenvalt met de zitting van de stoel. Zo’n zitting met figuur vertoont in zekere zin veel overeenkomst met de penningen die Hellegers veelvuldig maakte. Daarin was hij toonaangevend.</p>
<p style=""font-weight: 400;"">De opdracht om voor de Da Costaschool een kunstwerk te maken kreeg Hellegers precies in die periode van experimenteren. Resultaat was deze ‘Clown met Toeter’. Het heeft niet de kenmerkende contrasten tussen zeer platte delen en duidelijk driedimensionale fragmenten die in zijn bekendste werk te zien zijn. Wel zie je dat de beeldhouwer experimenteert met wat goed herkenbaar is en abstracte delen. Het is even zoeken om de clown en de toeter te vinden. Inmiddels is het pand van de Da Costaschool aan het Verhulstplein gesloopt. Na een paar jaar gemeentelijke opslag staat het beeld nu een paar straten verderop naast de nieuwbouw van Praktijkschool De Poort.</p>
";Brons;Voor Praktijkschool De Poort;Clown met toeter, Guus Hellegers, 1968.;Ralph Kämena;Sandra Spijkerman;;Lübeckstraat 2517, 2517 SB Den Haag, Nederland;52.08476516923831;4.276812913738999;2517;Lübeckstraat;Hellegers, Guus;;;;78893.5579552227;455748.419127499
75;Palimpsest;"<p style=""font-weight: 400;"">Daar aan de Melis Stokelaan tussen Het Gulden Huis en de Vrederustlaan staat Het Podium: een reeks van vijf appartementengebouwen met binnentuinen aan de achterzijde. Dat je deze flats als een geheel ervaart is te danken aan de gevels. Of beter gezegd: aan de patronen van bakstenen op die gevels. Om de 270 lange gevel van het complex minder zwaar en dicht te maken gaf architectenbureau SeArch aan kunstenaar Henri Jacobs de opdracht hiervoor een kunstwerk te bedenken.</p>
<p style=""font-weight: 400;"">Jacobs kreeg voor het eerst bekendheid met zijn schilderijen en tekeningen in de jaren tachtig. Destijds schilderde hij vooral architectonische perspectieven en illusionistische ruimtes. Voor Het Podium beschouwde hij de gevel als een leeg vel tekenpapier. Net als in de honderden <em>Journaal Tekeningen</em> die hij sinds 2003 heeft gemaakt, bracht hij abstracte patronen op de gevels aan. Patronen die hij telkens lijkt uit te krassen om daarna weer opnieuw te beginnen. Naar dat systematische proces van wegkrassen en opnieuw beginnen verwijst het Griekse woord <em>palimpsest</em>. Net als bij een dagboek of krant is het alsof de tijd telkens de eerdere tekening of tekst overschrijft.</p>
<p style=""font-weight: 400;"">Geïnspireerd op de geometrische patronen van klassieke tuinen ontwikkelde Jacobs zeven metselpatronen die hij in vier kleuren baksteen liet uitvoeren. Met die patronen verwijst hij impliciet naar de tuinen van dit complex. Tegelijkertijd brengt hij de tuinen in herinnering van de historische buitenplaatsen in Den Haag.</p>
<p style=""font-weight: 400;"">Met dit baksteenmozaïek laat het architectenbureau dit nieuwe appartementencomplex nauw aansluiten bij de naoorlogse architectuur in Escamp. Ook tijdens de wederopbouw werden er veel kunstwerken gerealiseerd die ‘nagelvast’ met de architectuur verbonden zijn. Je zou dit werk van Jacobs een eigentijdse variant daarop kunnen noemen. Dat geldt ook voor het ‘kanten’ gaashekwerk van de vormgevers van Demakersvan dat je tussen de gebouwen door ziet.</p>
";Baksteen;vijf opeenvolgende gevels;Palimpsest, Henri Jacobs, 2018.;Ralph Kämena;Sandra Spijkerman;;Melis Stokelaan 1852a, 2542 AN Den Haag, Nederland;52.0408914852781;4.269817719512932;1852a;Melis Stokelaan;Jacobs, Henri;;;;78339.0085151937;450874.866699941
76;Blokkendoos;"<p style=""font-weight: 400;"">“Als je kunst aanbrengt op een gebouw, dan moet het wat te maken hebben met dat gebouw”. Aan het woord is Christa van Santen in een interview dat is gepubliceerd in een boek over de Collectie Escamp in 2014. Het ging deze kunstenaar bovendien om de samenhang met de architectuur. Ze bedacht iets waar je doorheen kan kijken, iets dat de wand respecteert. “Niet dat je de hele kopse wand onzichtbaar maakt met een groot ding”. Ook al is het abstract, kinderen kunnen gemakkelijk de vormen en kleuren herkennen.</p>
<p style=""font-weight: 400;"">Het reliëf van Van Santen is op z’n best als de zon erop schijnt. Dan werpt haar structuur prachtige schaduwen op de muur erachter. Schaduwen die in de loop van de dag van vorm veranderen.</p>
<p style=""font-weight: 400;"">Het is niet verwonderlijk dat Van Santen zoveel aandacht aan die schaduwwerking heeft gegeven. Jarenlang was zij docent aan de Academie van Bouwkunst aan de TU Delft. Tijdens het vak vormstudies leerde zij studenten kijken. Licht was daarbij haar belangrijkste instrument. Zij liet bijvoorbeeld zien wat de gevolgen waren van een bepaald type ramen op de architectuur en beleving van een gebouw.</p>
<p style=""font-weight: 400;"">De school aan de Dalerveenweg is ontworpen door de gebroeders De Jongh Architecten. De schilderleraar van de Vrije Academie waar Van Santen na haar opleiding tien jaar assistent van was, kreeg regelmatig opdrachten van deze twee Haagse broers. Bij het ontwerpen van de school vroegen zij zich af of de verfraaiing daarvan geen goede opdracht was voor haar. En zo werd dit reliëf een van haar belangrijkste eerste grote werken.</p>
<p style=""font-weight: 400;"">In 2014 is het reliëf op verzoek van bewoners uit Escamp volledig gerestaureerd. John van Leeuwen, oud-student van Van Santen, heeft er samen met smederij Donker Van Heel &amp; Marinus voor gezorgd dat het er weer piekfijn uitziet.</p>
";Metaal, beschilderd;op de kopse gevel van een school;Blokkendoos, Christa van Santen, 1965.;Ralph Kämena;Sandra Spijkerman;http://platform57.nl/wandrelief-van-christa-van-santen/;Dalerveenstraat 9, 2545 NA Den Haag, Nederland;52.0496880423139;4.279547659524545;9;Dalerveenstraat;Santen, Christa van;;;;79021.4464533082;451843.244051406
77;Keramieken reliëfs;"<p style=""font-weight: 400;"">Dat zie je toch niet vaak: een kerkgebouw met een ovale vorm. En dan is de gevel ook nog eens versierd met maar liefst negen reliëfs van gebakken klei (terracotta). Deze kerk werd tussen 1956 en 1958 gebouwd en was een herbouw van de H.H.Antonius en Lodewijkkerk aan de Prinsessegracht die tijdens de Tweede Wereldoorlog was verwoest. Met het oog op de grote aantallen gelovigen in de naoorlogse stadsuitbreiding Escamp kreeg deze katholieke kerk hier een plaats. In die tijd in Nederland bleef iedereen binnen zijn eigen groep. Er waren aparte scholen, kerken, sportclubs en kranten voor protestanten, katholieken, liberalen, socialisten etc. De opdracht voor de gevelversiering van deze katholieke kerk ging dan ook naar een katholieke beeldhouwer: Jacques van Rhijn.</p>
<p style=""font-weight: 400;"">Op de gevel aan het voorplein met de klokkentoren en het Franciscaner klooster bracht Van Rhijn negen terracotta reliëfs aan. Centraal in het midden het grootste reliëf met de figuur van Christus. In een vierkant daaromheen acht voorstellingen van de zogenoemde zaligsprekingen die uit zijn mond zijn opgetekend in het Nieuwe Testament (Mattheus). Tijdens de Bergrede, de eerste openbare toespraak die Jezus hield, deed hij acht uitspraken. Eén van de bekendste luidt: “Zalig zijn de armen van geest”. Die uitspraken zijn als een soort ouderwetse stripverhalen verbeeld.</p>
<p style=""font-weight: 400;"">Min of meer tegelijkertijd met deze opdracht voor de kerk verkreeg Van Rhijn ook een opdracht van de katholieke woningbouwvereniging <em>Verbetering zij ons streven</em> om twee flatgebouwen van geveldecoratie te voorzien. Op de hoek van de Hengelolaan en de Loevesteinlaan en op de hoek van diezelfde Loevesteinlaan en de Melis Stokelaan zijn deze reliëfs nog steeds te zien. Zo werd je als katholiek in het naoorlogse, verzuilde Nederland in je eigen buurt omringd met kunst die aansloot bij de groep waar je bij hoorde.</p>
";terra cotta;Op de gevel van de Emmaus-kerk;Keramieken reliëfs, Jacques van Rhijn, 1958.;Ralph Kämena;Sandra Spijkerman;https://www.monumentenzorgdenhaag.nl/monumenten/leyweg-926-tm-930-lonnekerstraat-6;Leyweg 930, 2545 GV Den Haag, Nederland;52.04979736102179;4.27672791880187;930;Leyweg;Rhijn, Jacques van;;;;78828.2256766807;451858.360613574
78;Poort;"<p style=""font-weight: 400;"">Waar ooit het Zuiderparkstadion van ADO Den Haag stond, verrees in 2017 een gloednieuwe Sportcampus. Het gebouw van FaulknerBrowns Architecten heeft een opvallende stalen gevel die onder invloed van het weer en het licht elke seconde van kleur verandert. In dit complex vinden zowel topsporters als sportende schoolkinderen onderdak. Ook de sportacademie van de Haagse Hogenschool is er gehuisvest. De nieuwe sportcampus zou niet alleen de sport een nieuwe impuls moeten geven, maar ook het Zuiderpark zelf en de buurt daar omheen.</p>
<p style=""font-weight: 400;"">De bouw van de Sportcampus betekende dan ook een andere indeling van het park. Want hoe leidt je het verkeer van al die sporters en bezoekers in goede banen en zorg je voor voldoende parkeergelegenheid? Daarom werd besloten de oorspronkelijke hoofdingang aan het Veluweplein lost te laten en voortaan de ingang aan de Melis Stokelaan tot hoofdentree te maken. Om die te markeren en de toegang tot de Sportcampus goed aan te geven, kwam er een poort, net als aan het Veluweplein. Roel Buijs tekende voor het ontwerp.</p>
<p style=""font-weight: 400;"">Buijs bedacht vier vierkante torens van cortenstaal van elk zo’n 3 meter hoog. Telkens gebruikte hij twee platen staal op elkaar. Uit de ene plaat heeft hij sportende figuurtjes laten uitstansen die hij vervolgens op de andere plaat heeft bevestigd. Onderaan zijn de vier zuilen tamelijk dicht, maar naar boven toe komt er steeds meer lucht in de tekening. Net als de <em>Vrouw en Man</em> van beeldhouwer Corine Helsenfeld-Fránzen aan het Veluweplein maken ook de figuurtjes in de torens van Buijs duidelijk: hier in het Zuiderpark kun je sporten.</p>
";Cortenstaal;Bij de ingang van het Zuiderpark aan de Melis Stokelaan;Poort, Roel Buijs, 2016.;Ralph Kämena;Sandra Spijkerman;;Meester P. Droogleever Fortuynweg 50, 2533 SR Den Haag, Nederland;52.052649882920896;4.290685305648796;50;Meester P. Droogleever Fortuynweg;Buijs, Roel;;;;79790.3581539956;452161.149010947
79;To Be To Gather;"<p style=""font-weight: 400;"">Wow, wat heeft dit beeld een oranje gloed van binnen! Aan de buitenkant lijkt het ‘slechts’ een witte koker van karton. Achteloos gevouwen en over de sokkel geschoven. Een beetje gekreukt hier en daar zelfs, getuige ook de lijnen die op het wit zijn te zien. Binnen is er een intieme plek. Je zou er een liedje kunnen zingen, je lief intens aankijken of heel stil naar de geluiden van de stad luisteren. Daarvoor moet je natuurlijk wel je hoofd door een van de gaten steken.</p>
<p style=""font-weight: 400;"">De maker van dit werk, Yvonne Dröge Wendel, is geen beeldhouwer in klassieke zin. Haar beelden zijn meer onderzoeksobjecten dan sculpturen zoals je die in een museum aantreft. Typerend is dat ze in 1992 trouwde met een houten kast van het merk Wendel. Ze ging er mee op huwelijksreis naar Portugal en draagt sindsdien ‘zijn’ naam. Dat klinkt knettergek, maar het raakt de kern van haar kunstenaarschap. Voor Dröge Wendel zijn dingen, mensen, natuur, vaardigheden en ideeën met elkaar verbonden in één groot sociaal weefsel. En heel belangrijk: ze geven vorm aan elkaar.</p>
<p style=""font-weight: 400;"">Meestal nodigt Dröge Wendel je uit om iets te doen met simpele voorwerpen als een stok, een bal, een prop papier of een vorm van klei. Wereldberoemd is haar <em>The Black Ball</em>, een reusachtige bal van zwart vilt die ze sinds 2000 in verschillende steden over de hele wereld door de straten heeft laten voortbewegen door voorbijgangers. Het is ronduit verbazingwekkend om te zien hoe mensen uiteenlopend reageren op dit zachte donkere voorwerp dat veel groter is dan zijzelf.</p>
<p><span style=""font-weight: 400;"">Met de gaten in de koker en de feloranje binnenkant verleidt het beeld van Dröge Wendel je middenin de drukke winkelstraat niet alleen om samen te komen, en samen met een voorwerp én een ander mens een nieuwe vorm van samenzijn te ervaren. <em>To Be To Gather.</em></span></p>
";Aluminium, beschilderd;;Yvonne Dröge Wendel, To Be To Gather, 2022. Locatie De Beeldengalerij in het centrum. Onthulling met zang en percussie.;Naomi Moonlion;Sandra Spijkerman;https://www.orenenogentekort.nl/wp-content/uploads/2022/07/Yvonne-Droge-Wendel.mp3;Spui 70, 2511 BT Den Haag, Nederland;52.07814098206566;4.317022052114878;70;Spui;Dröge Wendel, Yvonne;;;;81638.4969217422;454970.07996857
80;Asklepios;"<p>Wat doet die zittende man met die slangen daar boven de ingang van dat monumentale gebouw aan de Sportlaan? De kleinste kronkelt weerbarstig om een stok, terwijl de twee forsere exemplaren met opengesperde bek naar je sissen. Als je beseft dat deze beelden gemaakt zijn voor een ziekenhuis en weet dat ze de verbeelding zijn van Asklepios, dan zijn ze een stuk minder afschrikwekkend. Asklepios is immers de god van de geneeskunst in de oude Griekse mythologie. Hij wordt steevast afgebeeld met een staf met daaromheen een kronkelende slang: de esculaap. Al eeuwen is dit het symbool voor artsen. Wel toepasselijk moet beeldhouwer Hubert van Lith hebben gedacht om juist deze Griekse god in brons op de luifel van het ziekenhuis te plaatsen.</p>
<p>Al in de jaren twintig van de 20<sup>e</sup> eeuw had op deze locatie een Rode Kruisziekenhuis gestaan. In 1942/43 werd dat echter door de Nazi’s ontruimd. Samen met een heleboel huizen moest het plaatsmaken voor de Atlantikwall en een 27 meter brede tankgracht daarachter. Daarmee hoopte de bezetter aanvallen vanuit zee af te kunnen wenden. Na de oorlog kreeg architect M.J. Luthmann de opdracht een nieuw gebouw te ontwerpen. In 1960 was dat klaar. Van Lith kreeg opdracht de hoofdingang te verfraaien.</p>
<p>Aan het Rijksinstituut tot Opleiding van Tekenleraren en de Rijksacademie van Beeldende Kunsten te Amsterdam werd Van Lith opgeleid tot graficus, tekenaar en schilder, maar vooral ook tot medailleur en beeldhouwer. De bekende Jan Bronner was een van zijn docenten. Van Lith maakte klassiek figuratief werk in steen en brons. Arbeiders en vrouwen vormden doorgaans het onderwerp. Na de Tweede Wereldoorlog realiseerde hij verschillende oorlogsmonumenten, waaronder ‘Ongebroken verzet’ dat sinds 1965 op de kop van de Rotterdamse Westersingel staat. Net als Asklepios een klassiek beeld met in de blik een tikkeltje persoonlijke emotie.</p>
";Brons;op de luifel van het oude Rode Kruisziekenhuis;Asklepios, Hubert van Lith, 1960.;Ralph Kämena;Sandra Spijkerman;;Sportlaan 600, 2566 MJ Den Haag, Nederland;52.08147257557983;4.264200228897099;600;Sportlaan;Lith, Hubert van;;;;78023.4622013325;455395.420423156
70;Zonder titel;"<p style=""font-weight: 400;"">Een monumentale, helderwitte V-vorm zette Fredy E. Wubben eind jaren tachtig op de Houtrustbrug. Met boven in een signaal in rood en geel. Zoals dat met veel abstracte kunst het geval is, stelt het niet speciaal iets voor. Maar dat hoeft ook niet. In een interview in het Leidsch Dagblad van 9 september 1982 zegt de kunstenaar daarover: “bij een ring of een muziekstuk vraag je toch ook niet wat het voorstelt? Het is een compositie. […] Naar een beeld kun je kijken en je kunt het mooi vinden of niet.”</p>
<p style=""font-weight: 400;"">Hoewel er in haar vroege werk nog sprake is van figuratie gaat Wubben begin jaren zeventig totaal abstract werk maken. Een kleine tien jaar onderzoekt ze de expressiemogelijkheden van metaal, touw, rubber en leer. Essentieel is de spanning en balans tussen de verschillende onderdelen en materialen. Eind jaren tachtig ontdekt ze glas als materiaal. Door dat vervolgens te combineren met verschillende soorten metaal ontwikkelt zij een heel eigen handschrift.</p>
<p style=""font-weight: 400;"">Wubben is een beeldhouwer die haar verwondering over het bestaan en de wereld om haar heen verbeeldt in sculpturen van glas, hout, brons en staal. Soms zijn dat monumentale abstracte beelden, dan weer meer herkenbare voorstellingen op huiskamerformaat. Hoe uiteenlopend ook, de thema’s vruchtbaarheid en vergankelijkheid lopen als een rode draad door al haar werk. Grote bekendheid geniet haar Maxima-glas waarmee ze in 2006 een prijsvraag won. Royal Leerdam Crystal en de Vrienden voor Modern Glas hadden in dat jaar een prijsvraag uitgeschreven voor een drinkglas voor de prinses.</p>
<p style=""font-weight: 400;"">Het beeld op de Houtrustbrug lijkt sterk op de abstracte sculptuur die zij in 1987 voor theater De Muzenhof in Leiderdorp vervaardigde. Hoewel dit Leiderdorpse beeld bij een herplaatsing in 2021 de titel ‘Ode aan de muziek’ kreeg, had het net als de sculptuur op de Houtrustbrug oorspronkelijk geen titel.</p>
";Staal, beschilderd;zijde Conradkade, Van Boetzelaerlaan;Zonder titel, Fredy E. Wubben, circa 1987.;Ralph Kämena;Sandra Spijkerman;;Den Haag, Houtrust, 2582 CW Den Haag, Nederland;52.08566561920112;4.273192161238097;;;Wubben, Fredy E.;;;;78646.941813809;455852.396868468
71;Room;"<p style=""font-weight: 400;"">Stilte en concentratie: dat is doorgaans wat je het eerst opvalt als je een studiezaal van een bibliotheek binnenstapt. Geen wonder natuurlijk, want onderzoek en lezen gaan nu eenmaal gemakkelijker in een rustige omgeving. Voor de entree van de Koninklijke Bibliotheek, dé nationale bibliotheek, heeft kunstenaar Hans van Bentem die concentratie van de studiezaal teruggebracht tot de kern. Hij heeft een eenpersoons studiecel gemaakt.</p>
<p style=""font-weight: 400;"">Hoewel je direct aan het felgekleurde keramiek en de vormgeving ziet dat het om een modern kunstwerk gaat, is de inspiratiebron al eeuwenoud. Normaal gesproken gebruikt Van Bentem in zijn vrije werk graag stripfiguren en eigentijdse beeldtaal. Voor deze opdracht grijpt hij terug op een beroemd schilderij van de Italiaanse schilder Antonello di Messina (1474-1475). Daarop is het studievertrek te zien van de Heilige Hieronymus (collectie National Gallery, Londen). Deze monnik is zo’n beetje de <em>godfather</em> van de wetenschappers en onderzoekers. Hij geldt bovendien als vader van de kerk in de 4<sup>e</sup> en 5<sup>e</sup> eeuw en vertaalde de bijbel uit het Hebreeuws en het Grieks naar het Latijn, waardoor veel meer mensen het boek konden lezen.</p>
<p style=""font-weight: 400;"">Op het schilderij van Di Messina zie je de monnik in zijn studievertrek. Rondom boekenkasten met doorkijkjes naar het landschap buiten. Midden in de ruimte staat op een verhoging een monumentale stoel met daar tegenover een meubel waarop Hieronymus zijn studieboeken kon plaatsen om te lezen en te schrijven. Dit tafereel vertaalde Van Bentem naar de driedimensionale installatie bij de Koninklijke Bibliotheek. Zoals Hieronymus aandacht had voor boeken en geschriften, zo heeft Van Bentem aandacht voor eeuwenoude ambachten. Lakwerk (Vietnam), glas (Tsjechië) en niet te vergeten keramiek produceert hij telkens met lokale producenten. Voor zijn monumentale keramiek is dat Struktuur 68 uit Den Haag. Zo kan iedere voorbijganger voor de Koninklijke bibliotheek de plaats innemen van Hieronymus.</p>
";Keramiek, terrazzo en beton;tegenover entree Koninklijke Bibliotheek;Room, Hans van Bentem, 1999.;Ralph Kämena;Sandra Spijkerman;;Prins Willem-Alexanderhof 11, 2595 BE Den Haag, Nederland;52.08181038737364;4.3271246287666365;11;Prins Willem-Alexanderhof;Bentem, Hans van;;;;82336.9621546527;455368.142792161
72;Wandreliëf;"<p style=""font-weight: 400;"">Meestal worden kunstwerken bij scholen gerealiseerd op plekken die goed zichtbaar zijn voor de leerlingen. Zo niet dit wandreliëf. Lotti van der Gaag bracht het juist aan op de achtergevel van de nieuwe gymzaal bij de school op de hoek van de Exloo- en de Zuidlarenstraat. Alleen de gebruikers van het voetpad achter de sportzaal hebben er zicht op.</p>
<p style=""font-weight: 400;"">Van der Gaag bedacht voor deze percentageregelingopdracht een bijna 21 meter lang reliëf. Op twaalf lichtgrijze kunsttegels over de hele lengte van het gebouw wemelt het van de donkergrijze, uitstulpende abstracte tekens. Hier en daar ontwaar je een kruis, dan weer een ster, een anker, dolk of drietand. Het lijkt wel geheimtaal. Als je langer kijkt, ontdek je dat Van der Gaag uiteindelijk maar één motief telkens een kwartslag heeft gedraaid.</p>
<p style=""font-weight: 400;"">Het is bijzonder om in Den Haag zo’n monumentaal reliëf van een vooraanstaande vrouwelijke beeldhouwer te hebben. Vanaf 1955 heeft Lotti – zo signeerde zij haar werk – internationaal geëxposeerd. Van der Gaag begon haar carrière met lessen aan de Koninklijke Academie van Beeldende Kunsten en de Vrije Academie in haar geboortestad. In 1950 trok zij naar de stad waar iedere kunstenaar destijds naartoe wilde: Parijs. Onder invloed van haar wereldberoemde Parijse leermeester Ossip Zadkine ontwikkelde haar eerdere compacte figuren van klei zich meer en meer tot monumentale constructies. Haar vormentaal – spontaan en lijkend op kindertekeningen – vertoont veel overeenkomsten met die van kunstenaars als Karel Appel en Corneille van de Cobra-beweging. Toch werd zij nooit officieel lid van deze groep.</p>
<p style=""font-weight: 400;"">Van het begin af aan bevolkten fantasiewezens de wereld van Van der Gaag. Plantachtige structuren konden zich ineens ontpoppen tot angstaanjagende roofvogels of bosgeesten. En hoewel er geen directe link is tussen haar beeld ‘Ornitopus’ aan het Drentheplantsoen even verderop in Escamp, kun je in dit wandreliëf wel eenzelfde beeldtaal herkennen.</p>
<p style=""font-weight: 400;"">In 2013 is het wandreliëf door restaurateur Paul van Laere gerestaureerd.</p>
";Beton;op achterzijde gymzaal school Exloostraat;Wandreliëf, Lotti van der Haag, 1963.;Ralph Kämena;Sandra Spijkerman;;Borgerstraat 77, 2545 WG Den Haag, Nederland;52.050739745545364;4.268818855294794;77;Borgerstraat;Gaag, Lotti van der;;;;78287.3574975028;451971.528264879
73;Ballonnenkind;"<p style=""font-weight: 400;"">Nieuwbouw van het Johan de Wittcollege aan de Capadosestraat in stadsdeel Laak was de aanleiding voor deze kunstopdracht. Het langgerekte gebouw heeft de entree aan de achterkant en op de kopse kant een blinde gevel. Dat werd het uitgangspunt voor de opdracht die beeldhouwer Gijs Assmann mocht uitvoeren. Zijn werk zou het gebouw in de straat een smoel moeten geven en tegelijkertijd de weg wijzen naar de entree.</p>
<p style=""font-weight: 400;"">Aan het begin van het traject liet Assmann de commissie met architect en vertegenwoordigers van de toekomstige gebruikers eerst 25 schetsen zien. Daaruit kozen zij samen met hem een favoriet. Het is een ontwerp van een stapeling alledaagse objecten gecombineerd met delen van het menselijk lichaam: een paar Ugg’s, een trosje opstijgende ballonnen, een grote vuilniszak, maar ook een los been en enkele abnormaal langgerekte armen. De beeldtaal hiervan sluit direct aan bij die van het vrije werk van deze kunstenaar.</p>
<p style=""font-weight: 400;"">Assmann citeert graag vrijelijk uit eigentijdse strips, pornografie en Middeleeuwse kunst – denk aan waterspuwende monsters op kathedralen. Wat hem daarin aantrekt is het menselijk tekort en de meer zwarte kanten van het leven. Al sinds hij eind jaren tachtig landelijke bekendheid kreeg, verbeeldt hij op een vrolijke en verleidelijke manier in kleurrijke keramieken sculpturen en tekeningen thema’s als dood, seks en religie. De ondertoon daarvan is minder luchtig, eerder wrang.</p>
<p style=""font-weight: 400;"">Hoewel er binnen het oorspronkelijke budget slechts ruimte was om een manshoog beeld te produceren, is het met een extra bijdrage van het landelijke Mondriaan Fonds gelukt om een ruim vier meter hoge sculptuur te realiseren. Nu verhoudt Assmanns beeld zich zowel tot de scholier als tot de omliggende architectuur.</p>
<p style=""font-weight: 400;"">Assmanns ‘Ballonnenkind’ verwijst zowel naar de eigen leefomgeving van de scholieren als naar hun verlangen om de eigen beperkingen te ontgroeien en verbeeldt zo het menselijke vermogen tot transformatie.</p>
";Aluminium;naast de nieuwbouw van het Johan de Wittcollege;Ballonnenkind, Gijs Assmann, 2013.;Gert Jan van Rooij;Sandra Spijkerman;;Capadosestraat 15, 2523 AB Den Haag, Nederland;52.05824434167143;4.318270092798597;15;Capadosestraat;Assmann, Gijs;;;;81691.4537882183;452755.31560764
74;Abstracte tekens;"<p style=""font-weight: 400;"">Van heinde en ver kun je ze zien: de cirkel, het vierkant, de driehoek en de stervorm die op de kopse gevels van de vier torenflats aan de Lozerlaan staan. Sinds het einde van de jaren zeventig dienen deze rood met blauwe abstracte tekens als een oriëntatiepunt voor menig weggebruiker en wijkbewoner.</p>
<p style=""font-weight: 400;"">Het was de beroemde architect en stedenbouwkundige Willem Dudok die bedacht dat Den Haag zou uitbreiden in de Escamppolder. Aan zijn Structuurplan uit 1949 kun je aflezen dat hij de Lozerlaan als een begrenzing van de stadsuitbreidingen zag. Hij tekende een brede weg zodat er voldoende ruimte zou zijn voor al het verkeer dat de nieuwe stadswijken met zich mee zouden brengen. Nog steeds heeft de Lozerlaan de functie van verkeersader. En aan die weg zette hij vier hoge woontorens.</p>
<p style=""font-weight: 400;"">Lange tijd was onbekend wie de muurschilderingen voor deze flats heeft ontworpen. Evenmin was duidelijk wie daartoe opdracht gaf. Gelukkig nam de maker in het voorjaar van 2024 zelf contact op met BKDH. Het blijkt om een percentageregelingopdracht te gaan van de Gemeentelijke Commissie Beeldende Kunstopdrachten. Deze commissie had ter verfaaiing van de nieuwe flats en ter versterking van het stedenbouwkundige plan schetsontwerpen laten maken door verschillende kunstenaars. Daaruit was het ontwerp van Dieter Ludwig gekozen. Het plan van Ludwig bestond uit het aanbrengen van de elementaire vormen driehoek, vierkant, cirkel en ster op de kopse gevels, herhaling van de vorm bij de toegang naar de flat en in de hal van elke flat. Plus bewegwijzering naar de andere flats. Oorspronkelijk was de vorm bij de toegang driedimensionaal. Dat bleek echter budgettair onhaalbaar. Er kwam een plat alternatief. Schildersbedrijf Klein Bretelaar heeft de klus in 1978 geklaard.</p>
<p style=""font-weight: 400;"">Grafisch ontwerper Ludwig was in Den Haag geen onbekende. Van 1959 tot 1964 was hij art-director van het Cartografisch Instituut Bootsma in Den Haag. Daarna werkte hij hier als zelfstandig grafisch ontwerper. In 1969 richtte hij, samen met Hans Bockting, Traffic Design op. In 1975 verliet hij dit bureau om alleen verder te gaan. Bij zijn ontwerp voor de Lozerlaan lag de nadruk op oriëntatie. Met zo min mogelijk vorm probeerde hij toch een kraakheldere bewegwijzering te maken. Want het was “belangrijk voor de bewoners om zelfs per telefoon duidelijk te kunnen maken in welke flat zij wonen“, aldus Ludwig.</p>
<p style=""font-weight: 400;"">Uit het feit dat de abstracte muurschilderingen ook bij de grootschalige gevelrenovatie van 2023 opnieuw zijn aangebracht zijn, kun je afleiden dan ze nog steeds goed functioneren. Ze zijn onlosmakelijk met Escamp verbonden. Net als veel andere ‘nagelvaste’ kunst waarmee dit stadsdeel werd verfraaid tijdens de wederopbouwperiode.</p>
";Muurschildering;Op de kopse gevels van vier torenflats;Abstracte tekens, Dieter Ludwig, 1978.;Ralph Kämena/Maquette Dieter Ludwig;Sandra Spijkerman;https://haagsgemeentearchief.nl/mediabank/beeldcollectie/detail/65afe8c2-cfe7-4056-8028-8510f279abb9;Lozerlaan 1279, 2544 LP Den Haag, Nederland;52.03469946764769;4.253871223339836;1279;Lozerlaan;Ludwig, Dieter;;;;77234.2713602257;450202.9743263
58;Heklucht;"<p style=""font-weight: 400;"">Heklucht, hek-lucht. Dit merkwaardig en tot de verbeelding sprekende woord blijkt de naam van een innovatief gebruiksvoorwerp. Vormgevers Jeroen Bruls en Krijn Christiaansen hebben het in 2005 in oplage ontwikkeld voor <em>Kunst aan Huis</em> in Ypenburg. In <em>Heklucht</em> combineerde het duo een fietspomp met een fietsnietje. Twee oer-Hollandse gebruiksvoorwerpen die zij tot hun essentiële vorm terugbrachten. Samen kunnen zij bovendien ook als erfafscheiding dienen. Het roestvaststaal waarin het product is vervaardigd, nodigt uit tot gebruik en is tegelijkertijd gemakkelijk in onderhoud. Vanwege de unieke combinatie en de robuuste uitvoering ontving hun product in 2006 dan ook de prestigieuze Dutch Design Award in de categorie Product Openbare Ruimte. In Ypenburg zijn vijf exemplaren van <em>Heklucht</em> geplaatst.</p>
<p style=""font-weight: 400;"">Met hun innovatieve gebruiksvoorwerp wilden Brul en Christiaansen het contact tussen bewoners stimuleren en tegelijkertijd fietsers het comfort bieden om overal in de nieuwe wijk hun band op te kunnen pompen. Daarmee bevindt <em>Heklucht</em> zich niet alleen letterlijk op de grens tussen het openbare en het private, maar zoekt het ook in het gebruik en intentie dat spanningsveld op.</p>
<p style=""font-weight: 400;"">Bruls en Christiaansen, destijds opererend onder de naam Designstudio HiMom, zijn beiden als vormgever opgeleid aan de Design Academy in Eindhoven. Met name Christiaansen is regelmatig actief in de openbare ruimte, waarbij zijn interesse uitgaat naar hoe wij met elkaar de publieke ruimte vormgeven en gebruiken.</p>
";RVS;Diverse woonhuizen verspreid over Ypenburg;Jeroen Bruls en Krijn Christiaansen, Heklucht, 2005.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.04004107762152;4.370952502685537;2496;Bitterzoetpad;Christiaansen, Krijn;Bruls, Jeroen;;;85275.9642149725;450678.322369432
59;De Vogelclub;"<p style=""font-weight: 400;"">Hoe geef je bezieling aan een compleet nieuwe wijk? Als antwoord op die vraag schreef Ingrid Mol, zoals ze dat vaker doet in haar kunstpraktijk, een verhaal. Geïnspireerd door de vogelnamen van de straten in de eerste buurt die in Ypenburg werd gebouwd, gaat dat verhaal over een vogelclub. Mol fantaseert hoe bewoners elkaar ontmoeten in een bijzondere club. Geheel vrijwillig nemen ze de rol op zich om een specifieke vogelsoort te verbeelden. Daartoe dragen ze kostuums met vogelkoppen en zingen ze samen in een koor.</p>
<p style=""font-weight: 400;"">In het boek staan behalve de statuten ook verhalen opgetekend over de gang van zaken in de kantine op een clubavond, hoe je in je vogelrol kunt groeien en het concours waaraan de club als vogelkoor deelneemt. Elk lid is door Mol bovendien fraai geportretteerd en van een gedragsbeschrijving voorzien. Ook het lidmaatschapsnummer ontbreekt niet. De club telt maar liefst 36 verschillende vogelsoorten. Het varieert van zanglijsters, spreeuwen en meeuwen tot vlaamse gaai, halsbandparkieten en roofvogels.</p>
<p style=""font-weight: 400;"">Net als bij haar andere kunstprojecten laat Mol het bij <em>De Vogelclub</em> niet bij een boek met illustraties alleen. De vogelkoppen heeft zij in samenwerking met de Haagse keramiekwerkplaats Struktuur 68 ook op groter formaat uitgevoerd. Van elk van de vogelsoorten is er een aantal in oplage gemaakt. In totaal zijn er tijdens de eerste en tweede zwerm van het project <em>Kunst aan Huis</em> samen ruim negentig vogelkoppen op huizen in heel Ypenburg neergestreken. Al fietsend of wandelend door de wijk kun je dus met grote regelmaat zo’n vogel van de club spotten. Je vraagt je direct af hoe dat zou klinken als ze allemaal samen zouden zingen.</p>
";Keramiek;Diverse woonhuizen verspreid over Ypenburg;Ingrid Mol, De Vogelclub, 2005-2008.;Roger Teeuwen;Sandra Spijkerman;https://www.ingridmol.com/de-vogelclub/;Bitterzoetpad 2496, 2497 ZN Den Haag, Nederland;52.03998828222191;4.370780841308584;2496;Bitterzoetpad;Mol, Ingrid;;;;85264.104955367;450672.613655552
60;Meermin van de velden;"<p style=""font-weight: 400;"">Fietsend of wandelend door Ypenburg bespeur je niet alleen uiteenlopende vogels die van de dakrand of de gevel nieuwsgierig de passanten in de gaten houden. Hier en daar kijkt er ook een vrouwengezicht op je neer. Ze bevindt zich steevast op de hoek van een huis, alsof het om een boegbeeld van een schip gaat. Dat is niet de enige verwijzing naar de zee die dit kunstwerk met zich meebrengt. Haar hoofd is omringd door schelpen en andere zeedieren en -planten. Van den Berg verwijst met haar <em>Meermin van de velden</em> naar het verre verleden van Ypenburg. Waar ooit het gelijknamige vliegveld was en nu een uitgestrekte Vinex-wijk, bevond zich lang geleden de zee. Dat stuk van de geschiedenis wilde de kunstenaar graag in de wijk zichtbaar maken.</p>
<p style=""font-weight: 400;"">Van den Berg is in Den Haag bekend vanwege haar trefzekere figuratieve portretten van mens, dier en plant. In alle voorstellingen die ze tekent, afdrukt, schildert of boetseert, lijkt ze nauwgezet de werkelijkheid weer te geven. Toch streeft zij daar naar eigen zeggen niet naar. Ze vindt inspiratie in de dingen die dagelijks op haar pad komen. Vanuit haar enthousiasme voor de mogelijkheden die verschillende materialen en technieken haar brengen, geeft ze uitdrukking aan de beleving daarvan.</p>
<p style=""font-weight: 400;"">De <em>Meermin van de velden</em> die Van den Berg voor Ypenburg heeft gemaakt, is in keramiek uitgevoerd. Door elk exemplaar van de oplage met de hand te glazuren, is de kleurstelling telkens net even anders.</p>
";Keramiek, majolicaglazuur;Diverse woonhuizen verspreid over Ypenburg;Arja van den Berg, Meermin van de velden, 2005-2008.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.039935486759965;4.370695010620107;2496;Bitterzoetpad;Berg, Arja van den;;;;85258.1342020465;450666.822551427
61;Yp;"<p style=""font-weight: 400;"">Op onverwachte plekken zie je hem ineens zitten: een piepklein vogeltje. Dit beeldje van Tom Claassen bevindt zich op de rand van het dak, op de hoek van een schuurtje, naast een vlaggenmast. Je moet alleen wel echt goed kijken om het diertje te spotten. Claassen geniet grote bekendheid met zijn monumentale sculpturen van mensen en dieren. Denk aan de vijf kolossale betonnen olifanten die ter hoogte van Almere langs de A6 staan. Voor Ypenburg bedacht hij juist iets heel kleins. Zijn vogeltje kreeg in de volksmond al snel de bijnaam ‘Yp’.</p>
<p style=""font-weight: 400;"">In al zijn beelden weet Claassen de vorm van mens en dier zodanig te vereenvoudigen dat hij uiteindelijk alleen de essentie overhoudt. Je kunt nog net zien wat hij wil verbeelden. Door sterk te reduceren en tegelijkertijd ronde, volle vormen te kiezen, geeft hem dat de ruimte om accenten in de compositie binnen de hoofdvorm te verschuiven. Zo geeft hij een emotionele lading aan zijn oervormen. Het is deze beeldhouwer niet te doen om het een op een nabootsen van de werkelijkheid.</p>
<p style=""font-weight: 400;"">Of hij nu met zand werkt, in hout, brons of gips, elk materiaal heeft een eigen huid en die is bepalend voor hoe je een sculptuur ervaart. Een extra plooi of een deuk en zijn figuren krijgen iets aandoenlijks en aaibaars. Ook al is <em>Yp </em>klein van formaat, zijn bolle vorm met korte vleugeltjes ontlokt menig passant een: ooh kijk dan, wat schattig!</p>
";Brons, verchroomd;Diverse woonhuizen verspreid over Ypenburg;Tom Claassen, Yp, 2005-2008.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.039935486759965;4.371038333374013;2496;Bitterzoetpad;Claassen, Tom;;;;85281.6883380918;450666.492975108
62;Slappe Zwanen;"<p style=""font-weight: 400;"">Het is wel een komisch gezicht, al die over de dakrand hangende vogels die Douwe Halbertsma op verschillende huizen verspreid over Ypenburg heeft laten landen. In tweetallen zitten ze lekker knus bij elkaar en kijken nieuwsgierig naar beneden. Het lijkt alsof ze ons nauwlettend in de gaten houden. Het was een van de meest populaire kunstwerken van het project <em>Kunst aan Huis</em>. Op meer dan vijftig daken kun je de <em>Slappe Zwanen</em> spotten.</p>
<p><span style=""font-weight: 400;"">Net als andere beelden die Halbertsma voor tentoonstellingen en de openbare ruimte maakt, doen deze vogels in vorm en uitvoering denken aan strips en karikaturen. Humor is nergens ver weg. Toch zijn de beelden meer dan een grapje. Halbertsma is als echte beeldhouwer geïnteresseerd in ruimte, vorm en massa. Dat blijft bij hem niet bij een abstract spel van artistieke begrippen. Hij weet ze te vertalen naar betekenislagen in de beelden zelf. Zo heeft hij zijn zwanen voor Ypenburg van cement gemaakt. Zwaar vooroverleunend over de dakrand tarten de betonnen beesten de zwaartekracht. Om ze stevigheid te geven en om te voorkomen dat ze van het dak zouden vallen, gaf hij zijn zwanen een inwendig skelet mee. Maar dat skelet zie je niet met het blote oog. Wat wel te zien is vanaf de straat zijn de plompe lijven en de slanke halzen. De goede verhouding maakt dat je geen seconde bang bent dat de vogels naar beneden kukelen. De zwanen zelf zijn zich nergens van bewust. Zij gluren onverstoorbaar verder.</span></p>
";Beton, wapening;Diverse woonhuizen verspreid over Ypenburg;Douwe Halbertsma, Slappe zwanen, 2005-2008.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.039935486759965;4.370695010620107;2496;Bitterzoetpad;Halbertsma, Douwe;;;;85258.1342020465;450666.822551427
63;Open raam;"<p style=""font-weight: 400;"">Het lijkt wel een bedriegertje, of <em>trompe l’oeil </em>zoals dat chic heet: de emaillen borden van Bert van Ommen die je in Ypenburg hier en daar aan de gevel ziet hangen. Er staat een open raam op. Een nachtelijke versie en eentje van overdag. Als je te snel kijkt, lijkt het raam daar echt in de gevel te zitten en dat je zo binnen kunt stappen. Niets is minder waar. Hoewel een klassieke <em>trompe l’oeil</em> vaak direct op de muur was geschilderd, heeft de kunstenaar hier een voorstelling op een emaillen bord aangebracht.</p>
<p style=""font-weight: 400;"">De jong overleden Van Ommen verbeeldde in zijn vroege werk vooral de natuur. In de loop van de jaren verschoof die thematiek richting de stad. In zijn minutieuze collages probeerde hij evenwicht en samenhang te brengen in de chaos en drukte van onze stedelijke omgeving. Zowel grote meesters van de 17<sup>e</sup>-eeuwse (Vermeer) als moderne schilders (Hopper, Mondriaan) vormden daarbij een bron van inspiratie voor hem. Net als de vormgeving van modelspoorbanen, landkaarten en luchtfoto’s. En niet te vergeten de stad zelf.</p>
<p style=""font-weight: 400;"">Schetsen van de omgeving op papier vormden de basis voor elk werk. Foto’s maken deed Van Ommen nooit, want daarop stonden volgens hem te veel overbodige details. Die liet hij in zijn schetsen direct al weg. Op een doorslag van zijn tekening ging hij aan de slag met gekleurd papier. Zo maakte hij op klein formaat een ingenieuze collage van een stukje stad.</p>
<p style=""font-weight: 400;"">Hoewel Van Ommens bijdrage aan <em>Kunst aan Huis</em> geen stadsgezichten bevatten, vertonen zijn ‘open ramen’ wel overeenkomsten met zijn andere werk. In al zijn collages draaide het om ruimte scheppen in het platte vlak. Dat deed hij ook in de verschillende versies van <em>Open raam</em>.</p>
";Emaille;Diverse woonhuizen verspreid over Ypenburg;Bert van Ommen, Open raam, 2005-2008.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.039935486759965;4.371038333374013;2496;Bitterzoetpad;Ommen, Bert van;;;;85281.6883380918;450666.492975108
64;Meeuw;"<p style=""font-weight: 400;"">Voor <em>Kunst aan Huis</em> maakte schilder Jeroen Allart een serie van zeven emaillen borden met dieren (een pinguïn, hond, specht, paard, stern en meeuw) en een vetplant. Verspreid over Ypenburg zie je ze aan gevels van huizen gemonteerd. De eenvoudige manier waarop hij de dieren en de plant heeft weergegeven, de kleurstelling en de uitvoering in emaille roepen oude reclameborden in herinnering.</p>
<p style=""font-weight: 400;"">Allart geniet in Nederland volop bekendheid als schilder van landschappen met een extreem lage horizon. Daarmee vernieuwde hij de traditie van de Hollandse landschapsschilders uit de 17<sup>e</sup> eeuw. Hij schildert cowboys, boerderijen in alle soorten en maten, schepen, molens, vuurtorens en niet te vergeten tientallen vogelsoorten, katten en honden. Al zijn onderwerpen plaatst hij steevast tegen een strakke, monochrome achtergrond. Nergens een wolkje aan de lucht te bekennen. Mensen tot voor kort ook nauwelijks. De onderwerpen zelf schildert hij ook uitermate strak en vlak. Liefst per vlak maar één kleur. Daardoor ontstaan er bijna karikaturale, stripachtige voorstellingen.</p>
<p style=""font-weight: 400;"">Je zou denken dat ‘verstrippen’ van vogels, planten en landschappen de werkelijkheid platter maakt dan hij is. Toch weet Allart met zijn voorstellingen het omgekeerde te bereiken. Zijn voorstellingen zijn dusdanig eenvoudig en aantrekkelijk, dat hij je verleidt de schoonheid van zijn onderwerpen opnieuw te ontdekken. Bovendien schotelt hij de toeschouwer wonderlijke combinaties voor. Zo duikt er net zo gemakkelijk een megastal of windturbine op in het landschap als een idyllische boerderij of oude windmolen.</p>
<p style=""font-weight: 400;"">Belangrijk is ook de intentie waarmee Allart kunst maakt. In zijn optiek moet die voor iedereen begrijpelijk én beschikbaar zijn. Daarom maakt hij behalve kleine en grotere schilderijen ook muurschilderingen in de publieke ruimte en stripverhalen in opdracht. Het project <em>Kunst aan Huis</em> sluit dan ook naadloos aan bij zijn visie.</p>
";Emaille;Diverse woonhuizen verspreid over Ypenburg;Meeuw, Jeroen Allart, 2005-2008.;Roger Teeuwen;Sandra Spijkerman;;Bitterzoetpad 2496, 2497 ZN Den Haag, Nederland;52.04004107762152;4.370952502685537;2496;Bitterzoetpad;Allart, Jeroen;;;;85275.9642149725;450678.322369432
65;Leiden en volgen;"<p style=""font-weight: 400;"">Het lijken wel acrobaten. Zo buitelen de kleine mensfiguurtjes die Theo Schepens op de gevels van enkele huizen in Ypenburg heeft aangebracht, om en over elkaar heen. Je kunt ze in wisselende posities ten opzichte van elkaar aantreffen. Al balancerende lijkt de een de beweging van de ander te volgen. De zwierige choreografie van de figuurtjes werkt aanstekelijk. Je krijgt meteen zin in handstand en radslagen.</p>
<p style=""font-weight: 400;"">In het oeuvre van deze beeldhouwer staat de mens centraal. Schepens maakt kleinere en grotere sculpturen, vaak voor de openbare ruimte. Er staan er verschillende verspreid over het land. Zijn figuren nemen doorgaans niet veel ruimte in. Schepens houdt niet van monumentale sculpturen die de toeschouwer overweldigen. Evenmin gaat het hem om een nauwkeurig weergave van de werkelijkheid. Dat laatste kun je direct aflezen aan de ruwe afwerking van de figuren zelf.</p>
<p style=""font-weight: 400;"">Schepens wil in de eerste plaats een idee aanreiken over hoe je je door de ruimte en door een landschap kan bewegen. En welke relatie je lichaam daarbij met zowel de grond als de lucht aangaat. Niet voor niets zijn er veel liggende en staande figuren in zijn werk terug te vinden. Liggend maakt de mens contact met de aarde, staand met de lucht. Kijk je naar de actie die in de beelden van Schepens besloten ligt, dan denk je al gauw hardop: dat wil ik ook. En daar is het de kunstenaar precies om te doen.</p>
";RVS;diverse locatie verspreid over Ypenburg;Theo Schepens, Leiden en volgen, 2005-2008.;Roger Teeuwen;;;Bitterzoetpad 2496, 2497 ZN Den Haag, Nederland;52.040093872958735;4.37086667199706;2496;Bitterzoetpad;Schepens, Theo;;;;85270.1579071444;450684.278254825
66;Tribune;"<p style=""font-weight: 400;"">Drie langgerekte rijen met gebruikte kratjes. Elke rij telkens een kratje hoger. Met deze eenvoudige middelen heeft Hester Oerlemans het schoolplein van het ’s-Gravendreef College in Leidschenveen voorzien van een bijzondere plek. Speciaal voor de leerlingen van de school. Om lekker op te chillen tussen de lesuren door.</p>
<p style=""font-weight: 400;"">Door de kratjes op zijn kop te plaatsen en ze vervolgens vol te storten met beton, is een egaal zitoppervlak verkregen. Als extra gadgets heeft de kunstenaar elektriciteitskabels, een radio met usb-aansluiting en twee geluidsboxen in het beton meegegoten. Zo kunnen de leerlingen elkaar hun favoriete muziek laten horen.</p>
<p style=""font-weight: 400;"">Al die kratjes op elkaar maakt samen een monumentale abstracte sculptuur, die in de verte doet denken aan het minimalistische werk van Amerikaanse beeldhouwers uit de jaren zestig, zoals de wereldberoemde Donald Judd. En hoewel Oerlemans in haar werk streeft naar vereenvoudiging, is zij zeker geen minimalist in traditionele zin.</p>
<p style=""font-weight: 400;"">In al haar schilderijen, installaties en werken in de openbare ruimte toont Oerlemans ons haar visie op de alledaagse werkelijkheid, op de kunstwereld en op haar persoonlijke omgeving. Soms is die kritisch, vaak ook poëtisch. Met groot gemak vermengt ze uiteenlopende werelden. Zo maakte ze bijvoorbeeld iconische stoelontwerpen na in ballonnen. En met tekeningen en schilderijen van rijen kleurrijke bedden kaart ze de vluchtelingencrisis aan. Ze ontrafelt de realiteit zodanig dat er altijd een prikkelende spanning ontstaat tussen datgene dat je herkent en dat wat vervreemding opwekt.</p>
<p style=""font-weight: 400;""><em>Tribune</em> met hergebruikte bierkratjes is uiteraard een vette knipoog naar de leerlingen. Onder de 18 jaar alcohol drinken mag niet, maar op de lege kratjes zitten is prima. In ieder geval is de animo onder de studenten om van de interactieve tribune gebruik te maken er niet minder om. Regelmatig strijken ze er massaal op neer.</p>
";Gebruikte kratjes, beton, elektronica;op het schoolplein van het 's-Gravendreef College;Hester Oerlemans, Tribune, 2009.;Marike Schuurman;Sandra Spijkerman;;Klaas Voskuildreef 135, 2492 JJ Den Haag, Nederland;52.06685647505218;4.399051544705186;135;Klaas Voskuildreef;Oerlemans, Hester;;;;87244.3374095309;453634.962518119
95;Verplegende en genezende;"<p>‘Vanmiddag is bij de opname-ingang van het Rode Kruis Ziekenhuis aan de Fahrenheitstraat een beeldhouwwerk van Titus Leeser geplaatst. Het stelt voor de genezen patiënt, die vertrekt, uitgeleide gedaan door een verpleegster. Het beeld, bijna twee en een halve meter hoog, werd gefinancierd uit de gelden bestemd voor de decoratie van het nieuwe ziekenhuis’.</p>
<p>Dit nieuwsfeit, geïllustreerd met een foto, stond in de Nieuwe Haagsche Courant van 19 oktober 1961. Monter stappen de twee jonge vrouwen de toekomst in. Met een liefdevol gebaar duwt de verpleegster de ex-patiënte voor zich uit, of ze zeggen wil ‘Ga maar, het is goed, je bent beter.’ Beweeglijkheid kenmerkt deze bronzen sculptuur; wapperende haren, ruisende rokken en zwaaiende armen die het ritme van de voortgaande tred ondersteunen. De beweging, maar ook de enigszins hoekige vormentaal en de langgerekte, gestileerde figuren, zijn typerend voor Leeser.</p>
<p>Leeser werd geboren in Keulen en groeide op in Den Haag. Opgeleid als schilder aan de Haagse en de Münchener Academie van Beeldende Kunsten, was hij aanvankelijk actief als tekenaar en ontwerper van kinderboekillustraties, reclametekeningen en boekomslagen. Door zijn vriendschap met de beeldhouwers Hermann Haller en Zoltán Székessy kwam er na 1933 een omslag: Leeser ging boetseren én hakken. Tekenen kwam in dienst te staan van het beeldhouwen. Voor een driedimensionaal kunstwerk maakte hij talloze ontwerpschetsen.</p>
<p>In aanvang toonden zijn beelden nog een hang naar de klassieke vormentaal, maar na de Tweede Wereldoorlog, onder invloed van moderne buitenlandse ontwikkelingen, verkende hij de abstrahering. Leeser laat zien dat hij het werk van grote beeldhouwers als Giacometti, Zadkine en Moore goed kende. De langgerekte figuren, de naar verhouding kleine hoofden en het spel met open en gesloten vormen verraden hun invloed. Het is deze stilistische vernieuwing die Leeser op een eigen en oorspronkelijke wijze samenbrengt in de brons <em>Genezende en verplegende.</em></p>
<p>Het Rode Kruisziekenhuis sloot op 1 januari 2021 haar deuren aan de Sportlaan. Samen met het Juliana Kinderziekenhuis werd het toen verplaatst naar de Leyweg waar alle soorten zorg onder één dak te vinden zijn. Het duurde even voordat ook het beeld van Titus Leeser verhuisde. Eind 2023/begin 2024 kregen <em>Genezende en verplegende</em> weer een nieuwe plek waar zij hun rol kunnen vervullen.</p>
";Brons;in de buurt van het Haga Ziekenhuis ;Verplegende en genezende, Titus Leeser, 1961. Oude situatie in tuin Rode Kruisziekenhuis.;Ralph Kämena;Nicole Spaans, eindredactie Sandra Spijkerman;;Leyweg 101, 2545 CZ Den Haag, Nederland;52.05735141014233;4.264153722940054;101;Leyweg;Leeser, Titus;;;;77978.7602386265;452712.008583774
96;Gedenkteken Theo van Hoytema;"<p>Wat nu een klein, intiem monumentje is voor de Haagse tekenaar, lithograaf, grafisch ontwerper Theo van Hoytema (1863-1917), zag er aanvankelijk anders uit. Hoe, dat valt te lezen in de bewaard gebleven uitnodiging voor de onthulling op 20 juni 1923: ‘Het bestaat uit een kleinen vijver, dienende tot een drinkplaats voor vogels, welke vijver gedeeltelijk wordt afgesloten door een muur, waarin een gedenksteen is aangebracht, vermeldende den naam van den overleden kunstenaar, alsmede een vogelrelief en de bron voor waterverversing.’ Al met al best een monumentaal gedenkteken.</p>
<p>Omdat het op de hoek Willem Frederiklaan/Willem Lodewijklaan midden in de verdedigingslinie lag, werd het in de Tweede Wereldoorlog afgebroken. Aan de Johan de Wittlaan keerde het in 1956 terug, om in 2009 een vaste plek te krijgen op het Van Hoytemaplein. Gelukkig overleefde de kern van het monument deze verhuizingen, maar de vijver is net als veel van het muurwerk verdwenen. De ontwerper, architect G. Knuttel, baseerde zijn idee voor de centrale steen op het Ex Libris dat Van Hoytema in 1895 voor zichzelf maakte: twee kerkuilen op een tak. Steenhouwer A.H. Planje voerde het ontwerp uit.</p>
<p>Geschetst naar de natuur zijn Van Hoytema’s dieruitbeeldingen treffend, soms zelfs vertederend. Meestal tekende hij er plant- en bloemmotieven omheen. Hierin is enige invloed van de Jugendstil en de Japanse prentkunst terug te zien. Echt aansluiten bij een van de moderne kunststromingen van rond 1900 deed hij nooit; Van Hoytema behield zijn eigen oorspronkelijke stijl.</p>
<p>Vanaf 1891 kreeg hij brede bekendheid met geïllustreerde prentenboeken, waaronder <em>Het lelijke jonge eendje</em>naar het sprookje van Andersen. Daar kwamen na de eeuwwisseling de populaire kalenders bij. Van Hoytema was enorm productief en veelzijdig. Hij nam talloze opdrachten aan voor onder meer menukaarten, tijdschrift- en catalogusomslagen, briefkaarten, affiches en Ex Librissen. Ook zijn naar zijn tekeningen meubels en aardewerk vervaardigd.</p>
";Baksteen en kalksteen;op het pleintje in het groen;Gedenkteken Theo van Hoytema, A.H. Planje en G. Knuttel, 1923.;Ralph Kämena;Nicole Spaans, eindredactie Sandra Spijkerman;https://www.nationaalarchief.nl/onderzoeken/fotocollectie/af5a927e-d0b4-102d-bcf8-003048976d84;Van Hoytemastraat 39E, 2596 EN Den Haag, Nederland;52.09244503382399;4.324984004893477;39E;Van Hoytemastraat;Planje, A.H.;Knuttel, G.;;;82207.5540214102;456553.398354318
97;Zonder titel;"<p>‘Ik werk graag aan verschillende projecten tegelijk. Het ene inspireert mij vaak tot een vondst op ander gebied.’* Bij afwisseling en diversiteit was de Haagse kunstenaar Huub Hierck in zijn element. Hij maakte wandtapijten, schilderijen, plastieken, reliëfs en monumentale beelden. Werken in uiteenlopende disciplines betekende ook: uit de voeten kunnen met een keur aan materialen, zoals textiel, verf, koper, keramiek, staal, polyetheen en hout.</p>
<p>In het Zuiderpark staat een beeld van Hierck dat is opgebouwd uit geometrische metalen platen. Tijdens een renovatie van het park in 2000 vonden medewerkers van de gemeente het kunstwerk tussen bomen en struiken van een groenstrook die moest verdwijnen. Daarom kreeg deze<em> vondeling</em> een plek bij de grote vijver.</p>
<p>Wanneer het exact is gemaakt, is niet helemaal duidelijk. Maar als je naar Hiercks kleinere beelden uit eind jaren zestig kijkt, dan kan het in die periode vervaardigd zijn. Een beschrijving van een abstracte plastiek van Hierck in de hal van Shell-Gebouw Oostduin wijst ook in die richting: ‘Als grondvormen gebruikte hij [hier] het prisma en het onregelmatige viervlak.’* Precies dezelfde vormen paste Hierck toe in het beeld in het Zuiderpark. Het geheel balanceert op de punt van een piramide, als een balletdanseres op één spitz. Abstract, en toch kan de kijker er een figuur in zien, die op een been staand de armen achter zich omhoog strekt en het hoofd neerwaarts beweegt.</p>
<p>Om de kost te verdienen speelde de jonge Hierck in een jazzband. Maar dat gaf hem niet het plezier dat hij in tekenen en schilderen had. Bevriende kunstenaars stimuleerden hem lessen op de Haagse Academie van Beeldende Kunst te volgen. Zijn schilderijen bevinden zich onder andere in de collectie van Kunstmuseum Den Haag. Bekendheid verwierf Hierck echter vooral met zijn werk in de openbare ruimte, zoals beelden en wandreliëfs veelal in een abstracte beeldtaal.</p>
<p>*beide citaten uit ‘Olie’ (Koninklijke Shell), oktober 1969</p>
";Staal;Tussen het zwembad en de grote vijver aan de zijde van de Melis Stokelaan;Zonder titel, Huub Hierck, eind jaren 60.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Huub-Hierick-beeld-zonder-titel.mp3;Meester P. Droogleever Fortuynweg 59, 2533 SP Den Haag, Nederland;52.05250461852206;4.286162322684475;59;Meester P. Droogleever Fortuynweg;Hierck, Huub;;;;79479.900305885;452149.683887488
98;Bouwbeeldhouwkunst Bijenkorf;"<p>De Bijenkorf is een begrip. Oorspronkelijk in 1870 te Amsterdam door Simon Goudsmit opgericht als fourniturenwinkel groeide het na 1900 uit tot luxe-warenhuis. Het Haagse filiaal was bij oplevering in 1926 het grootste warenhuis van ons land en het grootste gebouw van de hofstad. Deze tweede vestiging moest de eerste in Amsterdam uit 1915 overtreffen. In tegenstelling tot de traditionele architectuur van het Amsterdamse pand, zou de winkel in Den Haag een toonbeeld van vernieuwing worden in de stijl van de Amsterdamse School. Deze architectuurstroming stelde esthetiek boven constructie.</p>
<p>Toonaangevende architecten dongen met hun schetsontwerpen mee naar de opdracht. Uiteindelijk koos De Bijenkorf-directie voor het ontwerp van de Amsterdamse architect Piet Kramer. Bij de bouw werkte Kramer samen met maar liefst negentien kunstenaars voor de realisatie van onder meer bouwplastiek, glas-in-loodramen, houtsnijwerk, meubels en vloerbedekking. Zo ontstond een ‘Gesamtkunstwerk’ dat wordt gezien als één van de meesterwerken, die deze idealistische samenwerking tussen diverse kunstdisciplines in Nederland heeft voortgebracht.</p>
<p>Karakteristiek voor de Haagse Bijenkorf zijn de ronde gevel op de hoek Grote Markt/Wagenstraat en het lange golvende muurvlak, dat wordt doorbroken door hoge verticale, gebolde vensterstroken. De geveldelen van rode baksteen zijn niet-dragend, maar bevestigd aan een inwendig betonskelet. Natuurstenen details en beeldhouwwerk verfraaien de gevel. Het betreft werk van beeldhouwers als Johan Polet, John Raedecker en Hildo Krop. Zij verbeeldden onder andere de thema’s vervoer, handel en de vier elementen. Van Krop is er bijvoorbeeld een kraagsteen aan de zijde van de Wagenstraat met drie sjouwers en een stoomboot. Ook maakte hij de man die een honingraat omhooghoudt. Rechts is een korf van gevlochten riet weergegeven. En links staat de tekst: <em>T’is de raat waar het om gaat</em>. Wat betekent: ‘Het gaat niet om de buitenkant maar om de binnenkant, want in De Bijenkorf is van alles te koop.’</p>
<p>* Hildo Krop, digitaal kenniscentrum</p>
";Natuursteen;op de gevel van de Bijenkorf, ook aan de zijde van de Wagenstraat;Bouwbeeldhouwkunst Bijenkorf, Hildo Krop, John Raedecker, Johan Polet e.a., 1924-1926;Ralph Kämena;Nicole Spaans, eindredactie Sandra Spijkerman;https://www.timswings.nl/hildokrop/werken-in-nederland/beelden/b-53-magazijn-de-bijenkorf-den-haag/;Wagenstraat 57, 2512 AP Den Haag, Nederland;52.0759598;4.3122666;57;Wagenstraat;Krop, Hildo;Raedecker, John;Polet, Johan;;81308.9309910704;454732.239390226
81;Heilig Hartbeeld;"<p>Vijfentwintig jaar was Joannes van der Horst al hun pastoor. Dat vonden de gelovigen van de katholieke Onze Lieve Vrouwe Hemelvaartkerk reden voor een eerbetoon. Zij gaven Leo Brom de opdracht een bronzen Heilig Hartbeeld te maken. Op 14 juli 1929 boden zij het aan de pastoor aan. Helaas heeft Van der Horst er maar kort van kunnen genieten. Hij overleed enkele maanden later. Het Heilig Hartbeeld staat echter nog steeds op het pleintje voor de kerk.</p>
<p>Leo Brom was zowel beeldhouwer als edelsmid. Hij startte zijn opleiding aan de Sint-Lukasschool in Brussel en kreeg daarna les van beroemde beeldhouwers als Bart van Hove en Jan Bronner aan de Rijksacademie van Beeldende Kunsten in Amsterdam. Samen met zijn broer en zus werkte hij in Brom’s Edelsmidse, de internationaal goed aangeschreven edelsmidzaak van hun vader. Het bekendste werk van Leo Brom is wellicht het gouden zwaard dat toenmalig koningin Wilhelmina als dank van het Nederlandse volk aan president Eisenhower schonk kort na de Tweede Wereldoorlog. De meeste opdrachten voor Brom’s Edelsmidse waren afkomstig van de katholieke kerk waarvoor de werkplaats veel edel- en siersmeedkunst vervaardigde. Daarnaast restaureerde het belangrijke religieuze gebruiksvoorwerpen.</p>
<p>Een Heilig Hartbeeld was destijds binnen katholieke kringen een populair beeld. Meestal ging het om een staande Christusfiguur met op de borst een brandend hart. Christus wijst zelf naar zijn hart of staat, zoals het bij de OLV Hemelvaartkerk, met opgeheven handen. Dat Brom werkzaam was in de edelsmid- en sierkunst valt goed af te lezen aan de manier waarop hij de Christusfiguur heeft vormgegeven. Geheel in lijn met de Art Deco-stijl uit die tijd: strakke, gestileerde hoofdvormen met een gladde afwerking. Het brons is daarbij uitermate donker, bijna zwart.</p>
";Brons;op het plein voor de Onze Lieve Vrouwe Hemelvaartkerk;Heilig Hartbeeld, Leo Brom, 1929.;Ralph Kämena;Sandra Spijkerman;;Loosduinse Hoofdstraat 4, 2552 AJ Den Haag, Nederland;52.05492307434329;4.241327440922542;4;Loosduinse Hoofdstraat;Brom, Leo;;;;76409.110491644;452466.325910595
82;Alas de Mexico (Wings of Mexico);"<p>Bovenaan het trapje even omdraaien en je bent klaar voor een perfecte selfie voor Instagram of Facebook. De reusachtige, bronzen vleugels omarmen je direct. En wil je samen met iemand op de foto: ruimte genoeg. Het is zelfs precies de bedoeling van Jorge Marín. Deze Mexicaanse beeldhouwer heeft zijn ‘Alas de Mexico’ (Mexicaanse Vleugels) speciaal ontworpen om mensen uit allerlei landen en culturen met elkaar in contact te brengen.</p>
<p>Begon Marín zijn carrière met keramiek, rond 2010 stapte hij over op brons. In die periode ontstonden zijn ‘Alas de Mexico’. Binnen het oeuvre van deze klassieke beeldhouwer is regelmatig het motief van vleugels terug te vinden. Soms in combinatie met een dier, vaker met een mens, maar ook zelfstandig. Vleugels zijn voor hem het universele symbool van vrijheid. Door hun beweeglijkheid zijn ze in staat om andere gebieden, andere landen te verkennen. Impliciet nodigen ze ons uit om migratie en culturele uitwisseling te erkennen als factoren die onze samenleving verrijken. Het was zijn bedoeling zijn ‘Alas de Mexico’ over de hele wereld te verspreiden. In 2020 staan er in dertien steden op vier continenten permanente versies van opgesteld.</p>
<p>Eén zo’n permanente plek is Den Haag. Daar kwamen de ‘Alas de Mexico’ terecht als een geschenk van de regering van Mexico aan het International Criminal Court (ICC). Op 12 september 2019 werd het op het duin bij het internationale strafhof onthuld. In haar toespraak vergeleek Mexicaanse onderminister voor multilaterale zaken en mensenrechten Martha Delgado het kunstwerk met het gerechtshof zelf: “Er kan een parallel worden getrokken tussen ‘The Wings of Mexico’ en de zoektocht naar gerechtigheid die het leitmotief is van het ICC. Net zoals deze vleugels alleen compleet zijn door de toevoeging van een fysiek lichaam, dient het hof als het lichaam dat het recht vormgeeft en uiteindelijk ten uitvoer brengt.”</p>
";Brons en beton;op het voorterrein van het ICC;Alas de Mexico (Wings of Mexico), Jorge Marín, 2019.;Ralph Kämena;Sandra Spijkerman;;Van Alkemadelaan 321, 2597 BA Den Haag, Nederland;52.10453648265549;4.317312786199965;321;Van Alkemadelaan;Marín, Jorge;;;;81701.7116798108;457906.301114667
83;The Hollow Men (Monument voor de vluchteling);"<p>Als je door iemand heen kijkt, wie is er dan leeg? Degene die je niet ziet of jijzelf? Dat is de gedachte die dit monument verbeeldt. Geïnspireerd door het gedicht ‘The Hollow Men’ van de Engelse dichter T.S. Eliot heeft beeldhouwer Linette Dijk een monument voor de vluchteling gemaakt. Ter nagedachtenis aan de duizenden migranten die tijdens hun vlucht naar Europa op zee of in de woestijn stierven. Het tweedelige monument is in de tuin geplaatst naast de rooms-katholieke Church of Our Saviour kerk aan de Koningin Marialaan.</p>
<p>Het idee voor een monument voor de vluchteling is afkomstig van pastor Sjaak de Boer. Hij lanceerde het tijdens de jaarlijkse herdenking voor de omgekomen vluchteling op 10 december 2020. Hulporganisatie Cordaid bood financiering aan en deed tegelijkertijd een oproep aan kunstenaars om met een voorstel te komen. Ruim twintig gaven gehoor daaraan. Het ontwerp van Linette werd daaruit gekozen.</p>
<p>Behalve dat zij portretten, figuren en landschappen schildert, maakt Linette ook bronzen beelden. In al haar werk gaat het om schoonheid, verstilling en bewustwording. Aan de houding en beweging van haar sculpturen valt af te lezen dat dans een belangrijke inspiratiebron is. Zij danst zelf ook. Alleen voor het monument voor de vluchteling lijkt ze uit een ander vaatje te tappen. Hoewel de huid van de figuur net zo ‘ruw’ is als bij haar andere beelden, is hier geen sprake van een luchtige houding. Hier zien we een volwassen man met een tas op de rug licht voorovergebogen over het kleine kind dat hij in zijn armen draagt.</p>
<p>Gezien vanaf de Bezuidenhoutseweg, de drukke weg tussen Koninklijk Paleis en parlement, kijk je dwars door het eerste deel heen naar deze vaderfiguur met kind. Zo toont de kunstenaar ons dat we vaak dwars door vluchtelingen heen kijken. Alsof ze niet bestaan.</p>
";Brons en cortenstaal;hoek Bezuidenhoutseweg;The Hollow Men (Monument voor de vluchteling), Linette Dijk, 2021.;Ralph Kämena;Sandra Spijkerman;;Kon. Marialaan 2, 2595 GB Den Haag, Nederland;52.08615419795668;4.332742520098889;2;Koningin Marialaan;Dijk, Linette;;;;82729.0418854536;455845.786719464
84;Waterfollie(s);"<p>Wat doe je als het plein voor de deur van je hoofdkantoor aan het verpauperen is? Aegon koos voor de vlucht naar voren. In 1985 had deze verzekeraar zich gevestigd aan het toenmalige Mariahoeveplein naast het gelijknamige station. Ruim tien jaar later vroeg het bedrijf de gemeente Den Haag toestemming om de naam van het plein om te dopen tot Aegonplein. In ruil daarvoor zou de verzekeraar het plein op eigen kosten laten opknappen en twintig jaar lang onderhouden. Hoewel de gemeente zelden toestemming voor naamsverandering geeft, schreef Aegon in 1996 alvast een internationale prijsvraag uit voor een nieuw ontwerp van het plein. Het wereldberoemde Rotterdamse ontwerpbureau voor stedenbouw en landschapsarchitectuur West 8 won de eerste prijs. Nadat de gemeente in 1999 toestemming gaf voor de naamswijziging, realiseerde zij in 2001 hun ontwerp.</p>
<p>West 8 is in 1987 opgericht door landschapsarchitect Adriaan Geuze en heeft van het begin af aan op internationaal niveau ontwerpen geleverd voor complexe en grootschalige stedenbouwkundige vraagstukken, landschappelijke interventies en waterkanten, parken en pleinen. Bijvoorbeeld het Schouwburgplein in Rotterdam. Hun aanpak is altijd interdisciplinair geweest. Met hun ontwerpen adresseert West 8 tegelijkertijd eigentijdse problematiek als klimaatverandering, verstedelijking en infrastructuur.</p>
<p>Ook hun ‘Waterfollie’ voor het Aegonplein is zo’n grootschalig ontwerp. In de open ruimte tussen station, kantoren en woonwijk Mariahoeve bedacht het ontwerpbureau zeven structuren waarvan er zes in de loop van de tijd begroeid zouden raken met klimop en kamperfoelie. Zo brachten zij meer groen in een tamelijk stenige omgeving. Bovendien geven de folies meteen structuur aan het plein. Bijzonder levendig element is het watergordijn dat uit de folie komt die zich recht tegenover de ingang van het station midden op het plein bevindt. Een golvend rooster in de grond vangt het water op. Rood licht geeft het water in de avond een extra bijzonder effect.</p>
";Staal, groen en water;verspreid over het hele plein;Walterfollie(s), West 8, 2001.;Ralph Kämena;Sandra Spijkerman;;Den Haag Mariahoeve, 2591 TV Den Haag, Nederland;52.09110235686505;4.368416955294809;;;Geuze, Adriaan (West 8);;;;85181.7228484331;456361.365289192
85;There is no song about it;"<p>Mysterieus en tegelijk een beetje aarzelend staat hij daar bij de entree van het Aegonplein. Een meer dan manshoge, bronzen figuur zonder armen. Hij lijkt in gedachten naar de steen te kijken die een paar meter bij hem vandaag ligt. Staart hij daar zo maar wat gedachteloos naar of is er meer aan de hand? Zou hij zich afvragen wat het ding weegt, hoeveel kracht het zou kosten om hem op te tillen? We weten het niet. Toch wekt de figuur met zijn grote hoofd en het klein getekende gezicht vertrouwen. Hij schept zelfs rust zoals hij daar staat met zijn grote gestroomlijnde lijf.</p>
<p>Henk Visch is de maker van dit beeld. In de jaren tachtig van de vorige eeuw maakte hij furore als beeldhouwer in ons eigen land en daarbuiten. Soms realiseerde hij abstracte beelden, maar meestal is zijn werk figuratief. Ook al zijn zijn figuren in zichzelf teruggetrokken, toch kun je je ermee identificeren. Door zijn bronzen beelden (deels) te beschilderen voorkomt hij een al te klassieke indruk. Het maakt ze zelfs eigentijds.</p>
<p>Met dit werk weet Visch ook de oude klassieke mythe van Sisyphus nieuw leven in te blazen. Maar anders dan Sisyphus, die telkens opnieuw een enorme steen een berg opduwde, lijkt deze figuur het best te vinden als de steen nog even blijft liggen. De poëtische en raadselachtige titel (‘There is no song about it’) maakt het kunstwerk compleet. Dat is gebruikelijk bij Visch. De tekst zorgt samen met het beeld voor een bijna oneindige stroom van associaties waar je als toeschouwer op je gemak op kunt dobberen.</p>
<p>De beelden van Visch kun je op tientallen plekken in de publieke ruimte in Nederland aantreffen. Deze sculptuur maakt deel uit van de kunstcollectie van verzekeraar Aegon. Het siert het plein voor hun hoofdkantoor.</p>
";Brons;binden entree van het plein;There is no song about it, Henk Visch, 2006.;Ralph Kämena;Sandra Spijkerman;;Aegonplein 8-12, 2591 TZ Den Haag, Nederland;52.09102819815536;4.367832233729563;8-12;Aegonplein;Visch, Henk;;;;85141.5373283169;456353.677478424
86;Muzikant op de Meent II;"<p>Lekker relaxed zit hij daar op zijn gitaar te tokkelen. Benen over elkaar geslagen, het hoofd naar de klankkast van zijn instrument gebogen. Je hoort de muzikant bijna spelen. Dit beeld van Peter Harskamp is helemaal op zijn plek in de muziekbuurt in Den Haag. Bovendien fleurt dit kleurrijke keramische werk het kleine parkeerterrein aan de George Bizetstraat en de Jules Massenetstraat flink op.</p>
<p>In al zijn schilderijen en sculpturen verbeeldt Harskamp zowel dieren als mensen. Hij vereenvoudigt zijn figuren sterk, maar houdt ze desondanks voor iedereen goed herkenbaar. Zijn stijl doet denken aan het werk van Picasso: de grote, ronde volumes, de forse gestileerde neuzen, het merkwaardige perspectief. Hoewel Harskamp sinds de jaren tachtig beelden van brons maakt, heeft hij in zijn vroege jaren vooral in keramiek gewerkt. Dat was toen hij net was afgestudeerd aan de Academie voor Beeldende Kunsten Rotterdam.</p>
<p>Een aantal van die keramische beelden is door de gemeente Den Haag aangekocht onder de Beeldend KunstenaarsRegeling (BKR). Daarbij ging het in eerste instantie om kleine sculpturen. Tot Harskamp halverwege de jaren tachtig onder diezelfde regeling de mogelijkheid kreeg om een monumentaal werk te maken voor een basisschool aan de Jacob de Graefflaan. Zijn eigen kleine oven was ontoereikend voor de productie van zulk groot werk en daarom belandde hij bij Struktuur 68, dé keramiekwerkplaats van Den Haag.</p>
<p>Het werken op groot formaat heeft beslist naar meer gesmaakt, want niet lang daarna realiseerde hij twee grote keramische sculpturen met muzikanten. Waarschijnlijk zijn ook deze twee gitaar spelende figuren in het kader van de BKR ontstaan. Oorspronkelijk stond een van hen aan het plantsoen van de Strausslaan en de ander aan de George Bizetstraat. Helaas bestaat de eerste niet langer. De tweede tokkelt intussen rustig verder.</p>
";Keramiek;hoek Jules Massenetstraat en Maurice Ravelweg;Muzikant op de Meent II, Peter Harskamp, 1992.;Ralph Kämena;Sandra Spijkerman;;Jules Massenetstraat 22, 2551 XD Den Haag, Nederland;52.059347705512934;4.242930912775997;22;Jules Massenetstraat;Harskamp, Peter;;;;76526.8374833081;452956.824982019
87;Drie pelikanen;"<p>Een geschenk aan de directie. Dat zijn deze drie pelikanen in brons van Pieter Starreveld. Het personeel van de Olveh (de Onderlinge Levensverzekeringmaatschappij Eigen Hulp van 1879) gaf dit in 1968 cadeau ter gelegenheid van de bouw van een nieuw hoofdkantoor van AGO, een fusie van De Algemeene Friesche, de Groot-Noordhollandsche en de Olveh, aan de Kortenaerkade. AGO ging vervolgens in 1983 met ENNIA op in Aegon. Daarom staat het beeld op het Aegonplein naast het hoofdkantoor.</p>
<p>Starreveld was geen onbekende in het opdrachtencircuit. Hij studeerde in 1932 met figuratief werk af aan de de Rijksacademie in Amsterdam. De beroemde Jan Bronner was hier zijn belangrijkste leermeester. De eerste opdrachten van Starreveld betroffen kunstwerken op en aan gebouwen. Na de Tweede Wereldoorlog heeft hij veel oorlogsmonumenten gerealiseerd. Toen hij in de jaren vijftig in Amersfoort een ruim atelier betrok, begon hij ook met het zelf gieten van bronzen beelden volgens de verloren was methode (cire perdu). Daarvoor had hij vooral beelden direct uit hout of steen gehakt. Vrouwelijk naakt en dierfiguren waren zijn meest geliefde onderwerpen.</p>
<p>Of de beeldhouwer van het personeel van de Olveh opdracht kreeg een pelikaan te maken of dat hij deze vogel zelf koos, is niet duidelijk. Vast staat dat in het logo van deze verzekeraar al lang de afbeelding van een pelikaan met jongen te zien was. In het vroege Christendom maar ook in volksculturen daarvoor werd gedacht dat pelikanen hun jongen voedden met het bloed uit de door de ouders eigen opengepikte borst. Daarom wordt deze vogel als symbool gezien voor naastenliefde en opofferingsgezindheid. Toch verwijst de sculptuur van Starreveld hier niet naar. Hij koos voor een stapeling van drie volwassen exemplaren. Door ze schuin boven elkaar te plaatsen lijkt het alsof ze samen wegvliegen. De – verzekerde – toekomst tegemoet.</p>
";Brons;Links voor de ingang van station Mariahoeve;Drie pelikanen, Pieter Starreveld, 1968.;Ralph Kämena;Sandra Spijkerman;;Den Haag, Station Mariahoeve, 2591 TV Den Haag, Nederland;52.09098370287031;4.368972172560892;;;Starreveld, Pieter;;;;85219.5854970509;456347.63112523
88;Vogels;"<p>“Kunst hoeft heus niet altijd mooi te zijn, zoals helaas heel veel mensen denken. Kunst moet wel wáár zijn, desnoods met gebruikmaking van aperte lelijkheid.” Aan het woord is beeldhouwer Albert Diekerhof in een interview in dagblad Trouw op 11 februari 1961. “En waarom is een kunstwerk pas echt goed volgens veler mening als het “net echt” is? Om het “net echt lijken” gaat het niet in de kunst, het gaat om het symbool, het teken, dat moet prevaleren. Als ik een beeld maak, maak ik een beeld, geen mens – als u begrijpt wat ik bedoel…”.</p>
<p>Opgeleid aan de Arnhemse Akademie voor Beeldende Kunst ontwierp Diekerhof allereerst penningen voor de firma Gerritsen en Van Kempen in Zeist. Al gauw kreeg hij ook opdrachten voor gevelversieringen van woningbouwverenigingen en lokale overheden. Voor kerken maakte hij kansels en doopvonten. Bovendien was zijn werk te zien op belangrijke tentoonstellingen van naoorlogse beeldhouwkunst als Sonsbeek in 1949. Karakteristiek voor al zijn werken zijn de vereenvoudigde mens- en dierfiguren.</p>
<p>Daarnaast vervaardigde Diekerhof enkele zogenoemde speelplastieken. De vogels die hij voor de J.R. Snoeck Henkemansschool vervaardigde is ook zo’n speelbeeld. Daarin lijken twee struise vogels om elkaar heen te dansen. De koppen naar elkaar toegedraaid en met brede vleugels waardoor ze kinderen volop gelegenheid bieden om erop te klimmen. Naar eigen zeggen had de beeldhouwer dit soort plastieken nooit kunnen maken als hij niet ook les had gegeven op scholen. Daar vond hij veel inspiratie bij de jeugd. Diekerhof: “Het is aantrekkelijk werk, ook al omdat de kinderen bepaalde abstracties en grapjes veel eerder begrijpen en accepteren dan volwassenen.” Ook al staat het beeld al lang niet meer op het schoolplein zelf, kinderen klauteren er nog maar al te graag op.</p>
";Beton;op de stoep naast het parkeerterreintje op de hoek met de Harmelenstraat;Vogels, Albert Diekerhof, 1957.;Ralph Kämena;Sandra Spijkerman;;Harmelenstraat 2, 2546 ED Den Haag, Nederland;52.05847562316976;4.2700017799011425;2;Harmelenstraat;Diekerhof, Albert;;;;78381.7352684618;452830.887361599
89;Appie;"<p>In de nacht van zaterdag 27 op zondag 28 november in 2011 is er een bronzen beeld op de Appelstraat geroofd. Die ochtend troffen buurtbewoners alleen een paar voeten op de sokkel aan. De figuur van de jonglerende clown was bruut afgezaagd. Deze ‘Clown’ van beeldhouwer Peter van der Meer stond pas enkele maanden in de middenberm ter hoogte van de winkels. In korte tijd werden er twee bronzen beelden van deze kunstenaar gestolen. Vermoedelijk waren de dieven uit op het brons.</p>
<p>Adrie Bruijs, bewoner van de Vruchtenbuurt, schonk ‘Appie’ om de lege plek die de ‘Clown’ achterliet goed te maken. Appie is een beeld van een jonge jongen in korte broek. Omdat Bruijs hem uit een hoog en smal blok marmer heeft gehakt, is de jongen ook smal en lang geworden. Op een goed moment is Bruijs naast zijn huisartsenpratijk gaan beeldhouwen. Voor zijn plezier. Hij kreeg les van Frans Kokshoorn, bekend van de ‘Fietser’ in het Zeeheldenkwartier. Soms hakt de huisarts totaal abstracte vormen uit steen, een andere keer is er een figuur van mens of dier in te herkennen. Zoals bij ‘Appie’. Het is het eerste beeld dat Bruijs in de openbare ruimte heeft geplaatst.</p>
<p>Zaterdag 10 juni 2012 is ‘Appie’ onthuld. Ondanks het slechte weer die dag onder grote belangstelling van de buurt. Na de ‘Clown’ hebben de bewoners van de Vruchtenbuurt ook ‘Appie’ in hun hart gesloten.</p>
";Marmer;Middenberm bij de winkels;Appie, Adrie Bruijs, 2012.;Ralph Kämena;Sandra Spijkerman;;Appelstraat 139, 2564 ED Den Haag, Nederland;52.06622228118973;4.2531692743438665;139;Appelstraat;Bruijs, Adrie;;;;77240.8809403132;453710.594963652
90;Boeken Berlage;"<p>Pal op de kop van het water van de Mient moest in 2014 het eerbetoon aan Berlage komen. Aan de kant van de Valkenboskade. Drie jaar lang was wijkberaad Heesterbuurt in discussie met de Welstandcommissie van de gemeente Den Haag over die locatie. Tot en met de Hoge Raad aan toe. Uiteindelijk is het beeld in 2017 niet op de kop geplaatst, maar een paar meter verderop. Naast het schuin aflopende wandelpad langs het water.</p>
<p>Het eerbetoon aan Berlage was een schenking van Adrie Bruijs. Deze huisarts kwam rond 2000 in aanraking met beeldhouwen. Hij leerde het ambacht van de Voorburgse kunstenaar Frans Kokshoorn, de maker van ‘De fietser’ op de kruising van de Bilderdijkstraat en de Elandstraat in het Zeeheldenkwartier. Naast zijn huisartsenpraktijk beeldhouwt Bruijs er sindsdien lustig op los. Regelmatig geeft hij zijn creaties weg. Zo is ook ‘Boeken Berlage’ een geschenk.</p>
<p>In 2014 was het 100 jaar geleden dat de beroemde architect H.P. Berlage de Heesterbuurt had ontworpen. Dat leek Bruijs een mooie aanleiding voor een eerbetoon aan de meesterarchitect en stedenbouwkundig. De beeldhouwer bedacht een stapel boeken. Want er is niet alleen veel over Berlage geschreven, de architect publiceerde zelf ook regelmatig. Zoals het bekende ‘Schoonheid en de Samenleving’. Uit zwart graniet hakte Bruijs, of beter gezegd zaagde hij, een herkenbare stapel boeken. De titel van het werk is in het midden uitgehakt.</p>
<p>Inmiddels is iedereen aan de uiteindelijk locatie van het beeld gewend. Ook de hakkende huisarts zelf. In een interview in wijkblad KonkreetNieuws (16 augustus 2020) zei hij: “Ja, het was gedoe, maar ik moet zeggen: op deze plek komt het beeld wel mooier uit, zo naast dat schuin aflopende voetpad.”</p>
";Natuursteen;Vlakbij de Valkenboskade, naast het voetpad langs het water;Boeken Berlage, Adrie Bruijs, 2014.;Ralph Kämena;Sandra Spijkerman;;Mient 3, 2564 KE Den Haag, Nederland;52.07153451794891;4.2718673308710065;3;Mient;Bruijs, Adrie;;;;78531.9886359156;454281.712358113
91;Light of the Moon;"<p>Een groot maskerachtig gezicht. Om precies te zijn een fragment. Van brons met een donkergroen oppervlak. Dat valt op, zo bovenop een blanke duintop. Dat was ook de bedoeling. Het beeld <em>Light of the Moon</em> van Igor Mitoraj moest bij plaatsing in 1994 de aandacht vestigen op het toen nieuwe, onzichtbare museum ‘Beelden aan Zee’ eronder. Het duidt overigens niet alleen de plek aan. Het legt ook uit waar het museum over gaat: moderne en hedendaagse (inter)nationale beeldhouwkunst met als thema het mensbeeld in al z’n facetten.</p>
<p>Omgeven door zand en helmgras werkt de monumentale sculptuur van de Pools-Duitse beeldhouwer Mitoraj vervreemdend. Het zou om een vondst uit de klassieke oudheid kunnen gaan. Maar bij nadere beschouwing wordt duidelijk dat de beeld modern is. De maat van het masker en de klassieke perfectie zijn uitvergroot, de fragmentatie is niet toevallig maar zorgvuldig gekozen. Geïnspireerd door beelden uit de oudheid, geeft Mitoraj een geheel eigen invulling aan de schoonheidsidealen van toen.</p>
<p>Ook voegt hij aftakeling en veroudering toe. Zo lijkt <em>Light of the Moon</em> beschadigd te zijn. Van een compleet gezicht resteren alleen ogen, neus en mond. Andere van zijn beelden hebben een verbrokkeld oppervlak alsof ze onderhevig waren aan een langdurig verouderingsproces. En er zijn gezwachtelde koppen van marmer en brons. Hiermee verwijst de kunstenaar naar het menselijk lijden en zijn eigen jeugd. Hij werd geboren in de Tweede Wereldoorlog in Dresden en overleefde als baby ternauwernood een bombardement op de stad.</p>
<p>Misschien sluipt daarom regelmatig melancholie en verstilling in zijn werk. Gesloten ogen domineren een gezicht. Een krijger laat zijn hoofd hangen. Een omgevallen tors, soms met een gravering of met een uitsparing waarin een klein beeld is geplaatst, een hand omvat een enkel met voet; de fragmenten van een lichaam. Alsof hij zeggen wil: de mens is kwetsbaar.</p>
";Brons;Rechts op het duin bij Museum Beelden aan Zee, hoek Jongeneelstraat;Light of the Moon, Igor Mitoraj, 1994.;Ralph Kämena;Nicole Spaans, eindredactie Sandra Spijkerman;;Jongeneelstraat 8, 2586 EH Den Haag, Nederland;52.11033989155783;4.276739895037074;8;Jongeneelstraat;Mitoraj, Igor;;;;78932.0877344049;458593.685920796
92;Waakzaamheid, Vrede, Oorlog en Bescherming;"<p>Je loopt er gemakkelijk aan voorbij. Vier beelden op metershoge zeskantige pilaren. Het zijn twee mannen en twee vrouwen, naakt of nagenoeg naakt, omstreeks 1954 gemaakt door Dirk Bus (de beelden in het midden) en Hans Reicher (de beelden aan de buitenzijden). Geruime tijd waren <em>Waakzaamheid</em>, <em>Vrede</em>, <em>Oorlog</em> en <em>Bescherming</em> opgeborgen, maar op 13 januari 1998 werden ze – gerestaureerd &#8211; weer op hun hoge post gehesen voor het Ministerie van Defensie aan de Kalvermarkt.</p>
<p>De figuratieve beelden vertegenwoordigen de moderne opvatting van het klassieke schoonheidsideaal, typerend voor de bouwbeeldhouwkunst van de wederopbouw. En passen daarmee goed bij de formele uitstraling van het bakstenen gebouw van Rijksbouwmeester Gijsbert Friedhoff en assistent Mart Bolten. In het samenspel tussen beeldhouwkunst en architectuur namen Reicher en Bus hun rol als ‘explicateurs’ serieus: de vier, meer dan manshoge personificaties, onderstrepen de betekenis van het gebouw.</p>
<p>Uiterst rechts staat een stoere romeinse veldheer. Hij houdt één hand bij zijn cape en de andere rust losjes op zijn bovenbeen. De hond aan zijn voeten kijkt naar hem op: het symbool van trouw, maar ook van <em>Waakzaamheid</em>. Een sierlijk vrouwelijk naakt is op de kolom naast hem geplaatst. Op haar rechterhand zit een duif, die verwijst naar de <em>Vrede</em>. De <em>Oorlog</em> is uitgebeeld als een krijgsman met een zwaard, dat op de grond rust. <em>Bescherming,</em> ten slotte, is een vrouw die een kind liefdevol tegen zich aan drukt.</p>
<p>Bus en Reicher waren beiden actief als beeldhouwer in de naoorlogse periode. Reicher kwam vanuit Duitsland naar Nederland. Hij vestigde zich eerst in Den Haag en verhuisde in 1937 naar Amsterdam. Daar staan dan ook de meeste van zijn kunstwerken, waaronder oorlogsmonumenten. De twaalf jaar jongere Bus woonde en werkte zijn hele leven in Den Haag, waar hij opdrachten kreeg voor sculpturen in de publieke ruimte, waaronder veel bouwplastiek.</p>
";Beton;boven de ingang van het Ministerie van Defensie;Waakzaamheid, Vrede, Oorlog en Bescherming, Dirk Bus en Hans Reicher, 1953-1955.;Ralph Kämena;Nicole Spaans, eindredactie Sandra Spijkerman;;Kalvermarkt 32, 2511 CB Den Haag, Nederland;52.07835400724604;4.316794060852049;32;Kalvermarkt;Bus, Dirk;Reicher, Hans;;;81623.2182410065;454994.009515314
93;Uilenboom;"<p>Ruim de tachtig gepasseerd en nog altijd zeer productief en onverminderd creatief. ‘Ik ben niet dood te krijgen. Ondanks mijn leeftijd werk ik nog altijd heel hard. Juist in coronatijd had ik daar lekker de tijd voor, want toen werd ik veel minder afgeleid dan normaal.’ Deze uitspraak van beeldhouwer Eric Claus werd opgetekend op 15 juni 2021 ter ere van de onthulling van twee beelden van zijn hand aan weerszijden van de toegangsdeur van de Onze Lieve Vrouwentoren in Amersfoort.<br />
Werk van de kunstenaar staat verspreid over heel Nederland. In Den Haag zijn op diverse locaties beelden van Claus geplaatst, waaronder <em>Uilenboom</em> op de binnenplaats van het Provinciehuis Zuid-Holland. De uil zit in de olm wijs te wezen, de schouders opgetrokken en dik in het verenpak. Het is een ode van Claus aan vervlogen tijden. Van 1863 tot 1943 was op §§deze plek namelijk de Koninklijke Zoölogisch-Botanische Tuingevestigd. In de volksmond de Dierentuin.</p>
<p>Claus heeft de uil naar de natuur weergegeven, waardoor deze fraai contrasteert met de boom, die juist is opgebouwd uit vier platte vlakken met een grafische, reliëfachtige detaillering. In dit beeld brengt Claus’ twee beeldtalen samen: figuratie en abstractie. Het combineren daarvan, maar zeker ook het schakelen tussen deze stijlen, is typerend voor Claus. Hij neemt de vrijheid om per kunstwerk te bepalen welke vormentaal het beste bij het thema past.</p>
<p>Deze werkwijze hangt ongetwijfeld samen met de grondslag van Claus’ kunstenaarschap. Zijn opleidingen volgde hij in Amsterdam: eerst de Grafische School, aansluitend de Rijksnormaalschool voor Tekenleraren en tot slot de Rijksakademie van Beeldende Kunsten. Begin jaren zestig kreeg hij zijn eerste opdrachten. Hij ontwierp munten en penningen en maakte daar furore mee. Al snel volgden ook opdrachten voor monumentale en kleinere sculpturen. Claus’ oeuvre omvat vele honderden kunstwerken, daaronder zijn ook schilderijen en tekeningen.</p>
";Brons;op de binnenplaats van het provinciehuis Zuid-Holland;Uilenboom, Eric Claus, 2000.;Ralph Kämena;Nicole Spaans, eindredactie Sandra Spijkerman;;Provinciehuis Zuid-Holland, Zuid Hollandplein 1, 2596 AW Den Haag, Nederland;52.087374651583765;4.316992656622318;1;Zuid Hollandplein;Claus, Eric;;;;81651.6275396854;455997.359153038
94;Boodschappen;"<p>Een houthandelaar met een stapel planken op de schouder, haringeters, grazende koeien, een moeder met kind, twee dames met boodschappen: ze zijn zo uit het leven gegrepen. Op 20 februari 2017 overleed de maker van deze beelden, de Katwijkse beeldhouwer Gerard Brouwer. Hij laat een omvangrijk oeuvre na. Zijn beelden sieren de publieke ruimte, niet alleen in Katwijk en Leiden, zijn geboortestad, maar ook in Den Haag en andere Nederlandse steden.</p>
<p>De sculptuur <em>Boodschappen</em> staat in winkelcentrum Waldeck aan het Alphons Diepenbrockhof. Gewoon twee dames, die even lijken te poseren. Ze staan stil met boodschappentassen en dito kar, zoals je zou doen als je op de foto gaat. Door Brouwer zijn ze raak en ongekunsteld vastgelegd. Alleen niet op de gevoelige plaat, maar in was of klei en daarna in brons afgegoten.</p>
<p>Eenvoud is kenmerkend voor zijn werk. Het geldt zowel voor zijn onderwerpkeuze als voor zijn werkwijze. Hij hield van het grote gebaar, niet van detaillering. Bij zijn scherpe observaties lag de focus op lichaam en houding. Gezichten, bijvoorbeeld, zijn aangeduid, niet precies uitgewerkt. Zoals impressionistische schilders, die hun werk opbouwden uit ongemengde kleurvlakjes, boetseerde Brouwer een beeld met brokjes was of klei. Zo ontstond het onregelmatige oppervlak, dat het licht naar alle kanten weerkaatst en zijn beelden hun levendigheid geeft.</p>
<p>Ondanks zijn succesvolle carrière, bleef Brouwer bescheiden. Hij werkte niet in een atelier, maar in een werkplaats en was vrijwel nooit tevreden over een resultaat. Daarom liep hij niet graag langs zijn eigen beelden. ‘Ik zie dan altijd de manco’s. Het kan altijd beter. Ik probeer ze dan altijd nog een keer te maken’.* De bescheiden kunstenaar werd een jaar voor zijn dood geëerd met een overzichtstentoonstelling in het Katwijkse DuneAtelier. Bovendien kreeg hij een gemeentelijke onderscheiding voor alles wat hij heeft betekend voor de Katwijkse beeldende kunst.</p>
<p>&nbsp;</p>
<p>* Website <em>Dit is Katwijk</em> &#8211; juli 2013</p>
";Brons;in et groen op het binnenplein van het winkelcentrum ;Boodschappen, Gerard Brouwer, 1994;Ralph Kämena;Nicole Spaans, eindredactie Sandra Spijkerman;;Alphons Diepenbrockhof 6, 2551 KE Den Haag, Nederland;52.059463182298124;4.2310088281722935;6;Alphons Diepenbrockhof;Brouwer, Gerard;;;;75709.4856484859;452982.627509434
106;Maquette van de werkelijkheid;"<p>‘Maquette van de werkelijkheid’. Bij het lezen van deze titel bekruipt je even de gedachte in het ootje te worden genomen. Maar met deze humoristische titel stimuleert Frank Halmans wel direct je verbeelding.</p>
<p>Halmans interesse ligt vooral in overgangsplaatsen en verzamelruimten zoals wachthuisjes en vensterbanken. Daarnaast is hij gefascineerd door grenzen tussen het publieke en het openbare, tussen het fysieke en het mentale. Bovendien vormt het functionele gebruik een belangrijk onderdeel van zijn kunst. Het liefst combineert hij verschillende functies in één beeld. Zo is zijn zogenoemde ‘Bereboot’, de fietsenstalling die hij voor Biesieklette heeft ontworpen, een kantoortje terwijl het lijkt op de kajuit van een schip. Zijn objecten uit 1997 op het Amsterdamse Van Limburg Stirumplein dienen tegelijkertijd als zitmeubels in zijn tramwachthuisje én als sokkel voor een peperbus.</p>
<p>Ook voor de basisschool aan de Beresteinlaan heeft Halmans een multifunctioneel, ruimtelijk kunstwerk gemaakt. In zo’n overgangsgebied nog wel. Oorspronkelijk was het de bedoeling dat de nieuwbouw van deze school omringd zou worden door water. De school zou dan alleen via twee bruggen toegankelijk zijn. Uiteindelijk ligt er een fors plein tussen school en de directe omgeving. Een open ruimte zonder hek, voor iedereen toegankelijk. Daar heeft Halmans zijn ‘Maquette van de werkelijkheid’ gerealiseerd.</p>
<p>Het kunstwerk bestaat uit een tafel met vier forse betonnen banken. Het bronzen tafelblad is de eigenlijke maquette. Daarop is de school plus de directe omgeving te zien. Alles staat erop: de bomen, de paden enigszins verdiept, het reliëf van de omgeving, het schoolgebouw natuurlijk en niet te vergeten het kunstwerk zelf. Met veel gevoel voor detail heeft Halmans de omgeving in kaart gebracht met als doel de fantasie van spelende kinderen te prikkelen. De ouders houden er een ontmoetingsplek aan over, de school een markering van het overgangsgebied tussen school en buitenwereld.</p>
";Brons en beton;op schoolplein Anne Frankschool;Frank Halmans, Maquette van de werkelijkheid, 2001;Stroom Den Haag;Sandra Spijkerman;;Beresteinlaan 261, 2542 JG Den Haag, Nederland;52.040911178200005;4.254854187171926;261;Beresteinlaan;Halmans, Frank;;;;77312.4909607934;450892.964248887
107;Gevelbekroning;"<p>Dat is toch wel even verwarrend. Maak je een wandeling op landgoed Marlot-Reigersbergen dan tref je daar aan het eind van het Canal Grande tegen het fraaie groen een monumentaal reliëf aan met twee dames aan weerszijden van het Haagse stadswapen. Loop je echter in de binnenstad van Den Haag langs het oude stadhuis, dan prijkt daar bovenop de gevel aan de kant van het Kerkplein een reliëf met een op het oog identieke voorstelling.</p>
<p>Bij Marlot blijkt het om een kopie te gaan van het reliëf op het oude stadhuis. Den Haags eerste raadhuis werd in 1565 aan de Groenmarkt opgetrokken. Tussen 1733 en 1739 kwam daar aan de kant van de Grote Kerk een nieuwe vleugel bij van de beroemde architect Daniel Marot. De gevelbekroning middenin is van beeldhouwer J.B. Xaverij (1697-1742). Rechts van het stadswapen verbeeldde hij met de weegschaal de Gerechtigheid, links gaf hij de Voorzichtigheid met de gebruikelijke spiegel weer.</p>
<p>In 1882 besloot het stadsbestuur opnieuw tot een uitbreiding van het stadhuis. Dit keer kreeg het pand er een nieuwe vleugel bij aan de zijde van de Dagelijkse Groenmarkt. Ter bekroning van die gevel kreeg steenhouwer S. Severijn de opdracht een eenvoudige kopie van het reliëf van Xaverij te maken. De vrouwen dragen bijvoorbeeld geen attributen.</p>
<p>Toen in de jaren zeventig van de twintigste eeuw die laatste uitbreiding werd gesloopt ten behoeve van de nieuwe raadszaal van architect Zandstra, werd het reliëf van Severijn op voorstel van de directeur Rijksdienst voor de Monumentenzorg bewaard. Rond 1980 kreeg het een plaats op landgoed Reigersbergen waar het in de loop van de jaren verpauperde. Toen de gemeente besloot het landgoed een opknapbeurt te geven, werd ook de gevelbekroning gerestaureerd. Het kreeg een prominentere plaats. Sinds 2011 bevindt het gerestaureerde reliëf zich aan het eind van het kanaal. Daar kunnen wandelaars het vanuit elke hoek goed zien.</p>
";Natuursteen;aan het einde van het Canal Grande ter hoogte van het fietspad;Gevelbekroning (kopie oude stadhuis groenmarkt), S. Severijn, 1882;Ralph Kämena;Sandra Spijkerman;;Marlotpad 2594, 2594 Den Haag, Nederland;52.100213480113986;4.352310918771343;2594;Marlotpad;Severijn, S.;;;;84092.4649335259;457390.598782125
108;Monument Dwangarbeiders;"<p>Operatie Sneeuwklok. Onder deze bijna poëtische naam ging in de vroege ochtend van 21 november 1944 een razzia in Den Haag van start. Al de hele oorlog ronselde de Duitse bezetter dwangarbeiders. Maar die ochtend ging dat anders. Alle straten werden afgezet. Jongens en mannen tussen de zeventien en de veertig werden gedwongen zich te melden met warme kleding, stevige schoenen, dekens en eetgerei.</p>
<p>In twee dagen tijd werden er in de hofstad 8.000 mannen bijeengedreven. Een van de verzamelpunten was de Haagse Dierentuin. Van daaruit werden zij op overvolle rijnaken naar Duitsland getransporteerd om daar te gaan werken. De 12 uur per dag werken, honger, kou, slechte hygiënische omstandigheden en het SS-regime maakten dwangarbeid zwaar. Velen van hen stierven. Eenmaal thuis in het naoorlogse Nederland hadden de overlevenden het ook niet gemakkelijk. Zij werden als collaborateurs gezien en kregen nauwelijks begrip voor de doorstane ontberingen. Terwijl zij toch ook slachtoffer van het nazi-regime waren.</p>
<p>Daarom nam oud-dwangarbeider Piet Kool (1924-2009), voorzitter van de afdeling Zuid-Holland van de Vereniging ex-dwangarbeiders Nederland (1987-2000), het initiatief tot de oprichting van een monument. Dat is op 1 november 1999 onthuld op het binnenplein van het provinciehuis van Zuid-Holland dat is gebouwd op het terrein van de voormalige dierentuin. De Haagse beeldhouwer en vormgever Marcel Prins tekende voor het ontwerp. Hij plaatste een boom met een plaquette met toelichtende tekst op een kleine verhoging. Bovenop de bakstenen verhoging zette Prins een stalen ring. Aan de binnenkant daarvan doen de mensfiguren denken aan het logo van de vereniging. Aan de buitenzijde staat de tekst:</p>
<p>‘Want dat is nog wranger: slachtoffer zijn, geschonden worden en zelf moeten strijden voor erkenning hiervan…’</p>
<p>Zo werd met dit gedenkteken bijna 55 jaar na dato alsnog recht gedaan aan het leed van de dwangarbeiders.</p>
";Metaal, natuursteen en boom;op het binnenplein van het provinciehuis Zuid-Holland;Monument Dwangarbeiders, Marcel Prins, 1999;Ralph Kämena;Sandra Spijkerman;;Zuid Hollandplein 22, 2596 AW Den Haag, Nederland;52.08724857117134;4.316716389093784;22;Zuid Hollandplein;Prins, Marcel;;;;81632.4872357137;455983.611836125
115;Constructie;"<p>Ooit stond het beeld van de internationaal bekende beeldhouwer op het gazon vóór het gebouw van TNO-ZWO. Daar weerklonk de horizontale gelaagdheid van de architectuur in die van het object. Als geen ander zocht André Volten naar aansluiting met de omgeving. Toen in juli 2018 bekend werd dat oude TNO-pand zou worden gesloopt, informeerde een bezorgde buurtbewoner (zelf beeldhouwer) bij de projectontwikkelaar naar het lot van Voltens ‘Constructie’. Hij mocht het beeld direct overnemen, luidde het antwoord. Uiteindelijk heeft de gemeente Den Haag het werk toegevoegd aan haar collectie buitenkunst. In oktober 2018 verhuisde het werk tijdelijk naar de gemeentelijke opslag. De sculptuur heeft in mei 2019 een nieuwe plaats gekregen in de middenberm van de Koningin Marialaan.</p>
<p>Na de oorlog waren architectuur en beeldhouwkunst uit elkaar gedreven. ‘Een onbevredigende situatie’ vonden Volten en andere gelijkgezinde beeldhouwers. Zij richtten ‘Liga Nieuwe Beelden’ (1955-1968) op. Hun ideaal: een hernieuwde integratie ofwel synthese van kunst en architectuur om zo een positieve bijdrage te leveren aan de kwaliteit van het maatschappelijk leven.</p>
<p>Inspiratie voor zijn ideeën en beeldtaal putte Volten uit het Russische constructivisme van begin 20<sup>e</sup> eeuw en de iets latere, typisch Nederlandse Stijlbeweging. Geconstrueerd uit stalen balken en met een sterk vlak accent herinnert Voltens beeld uit 1964 aan beide kunststromingen. Twee parallelle lagen van drie lange balken liggen op twee staanders. De horizontale aard van het beeld wordt verlevendigd door een opening en enkele verticale delen. Hier gebruikte Volten dichtgelaste I-balken. De gesloten volumes leveren in vergelijking met de H- en U-balken, die Volten destijds ook veel gebruikte, een rustiger beeld op.</p>
<p>Met de H- en U-profielen maakte hij eind jaren vijftig zijn abstract geometrische constructies. In de jaren zeventig deden roestvrijstalen buizen, schijven en bollen hun intrede in Voltens oeuvre. Vormen veranderden, maar de integratiegedachte en het principe van de abstract geometrische kunst bleven overeind. Volten realiseerde veel grote opdrachten. Begin 2002 begon hij aan een beeld voor prins Willem-Alexander en Máxima, ter gelegenheid van hun huwelijk. Helaas kon hij het niet voltooien. Volten overleed in september van dat jaar.</p>
";Staal;in middenberm tussen Theresiastraat en Juliana van Stolberglaan;Constructie, André Volten, 1964. Oude situatie voor het TNO-gebouw.;Ralph Kämena;Nicole Spaans, eindredactie Sandra Spijkerman;;Kon. Marialaan 88, 2595 GC Den Haag, Nederland;52.084248068636796;4.33420700622102;88;Koningin Marialaan;Volten, André;;;;82826.3343028418;455632.271619916
116;This princess saves herself;"<p>Met zilveren letters staat rondom dit bronzen beeld geschreven: &#8216;This princess saves herself&#8217; (&#8216;Deze prinses redt zichzelf&#8217;). Duidelijker kan het bijna niet. Tijd om ouderwetse sprookjes over prinsen die prinsessen redden eens grondig te veranderen. Met gevoel voor humor en in een geheel eigen taal verbeeldt Lara Schnitger in veel van haar werken eigentijdse, actuele discussies over sekseongelijkheid, rolpatronen, solidariteit en veiligheid. Deze Nederlandse kunstenaar maakte na haar studie aan de Koninklijke Academie van Beeldende Kunsten in Den Haag bliksemsnel internationaal carrière. Sindsdien woont en werkt zij in Los Angeles.</p>
<p>Hoewel textiel bij uitstek haar medium is, grenst haar (beeldhouw)kunst aan mode, grafisch design en architectuur. Ze maakt zowel vlaggen en banieren als installaties en sculpturen. Het alledaagse van textiel maakt dat de toeschouwer zich gemakkelijk fysiek met haar werk kan verhouden. Ieder mens hult zich immers in stof. Schnitger ziet kleding als een vorm van architectuur waarbij het lichaam de constructie is die de textiel zowel draagt als vormgeeft. In de openbare ruimte van een stad leveren architectuur en kleding beide bij uitstek de oppervlakten waarop in beeld en tekst politieke, sociale en economische boodschappen worden uitgedragen.</p>
<p>Speciaal voor &#8216;De Beeldengalerij&#8217; heeft Schnitger haar gebruikelijke materiaal omgezet in brons en roestvrijstaal. Hoewel er geen lichaam te bekennen valt, roept de vorm van haar Haagse sculptuur onmiddellijk associaties op met een mensfiguur gehuld in ja, wat is het eigenlijk: een hoepelrok, korset, lingerie met een sjerp? In plaats van een vrouw houdt een stalen staketsel de kleding omhoog. Midden in het centrum van de hofstad maakt Schnitger zo een feministisch statement. Met een knipoog naar de koninklijke prinsessen natuurlijk.</p>
<p>Voorafgaand aan de onthulling van dit beeld organiseerde de kunstenaar samen met Stroom Den Haag ‘Suffragette City’: een even speelse als politiek geladen processie die aandacht vraagt voor vrouwenrechten en veiligheid. Gehuld in speciale overals en jurken droegen de deelnemers – vrouwen, maar ook mannen en kinderen – in de processie naast banieren en vlaggen ook stokken bekleed met lingerie mee, de zogenoemde ‘Slut Sticks’. De titel ‘Suffragette City’ verwijst naar de gelijknamige vrouwenbeweging in Engeland en Amerika uit het begin van de 20e eeuw en een lied van David Bowie.</p>
";Brons en roestvrijstaal;;This princess saves herself, Lara Schnitger, 2021;Hani Chladiková (sculptuur met kunstenaar), Sander Foederer (detail sculptuur), Mylene Siegers (performance/demonstratie);Sandra Spijkerman (Stroom Den Haag);https://www.orenenogentekort.nl/wp-content/uploads/2022/02/Lara-Schnitger-This-princess-saves-herself.mp3;Wagenstraat 30, 2512 CB Den Haag, Nederland;52.076426025968324;4.311710974205014;30;Wagenstraat;Schnitger, Lara;;;;81271.6110686444;454784.671287274
117;Reliëf en mozaïek;"<p>De monumentale wandversiering van Jan Snoeck die in 1965 werd aangebracht aan de gevel van het poldergemaal op de hoek van de Bezuidenhoutseweg en de Carel Reinierskade, wijkt sterk af van de beeldtaal waarmee de kunstenaar later landelijk bekend geworden is. Het grijze muurbeeld is kenmerkend voor de experimenten met steen, beton, metaal en mozaïek die hij in de jaren vijftig en zestig van de 20<sup>e</sup> eeuw uitvoerde.</p>
<p>Snoeck geeft alle ruimte aan zijn associaties met de functie van het gebouw. In hoofdlijnen is zijn wandreliëf te herleiden tot het leven in en met het water. Een gestileerde vis vormt het epicentrum van de levendige voorstelling waarin verschillende vormen en betekenissen met elkaar verstrengeld zijn en waarin land en water elkaar aanvullen. De combinatie van betonreliëf en geglazuurde keramiek is een voorbode van de passie voor keramiek die de kunstenaar in zijn latere werk openbaarde, maar verder verschilt de wandversiering wezenlijk van de gestileerde figuren in heldere kleuren die in belangrijke mate hebben bijgedragen aan het beeld dat de buitenwereld van de kunst van Snoeck heeft gekregen.</p>
<p>De veelzijdige kunstenaar werkte in allerlei materialen. Naast ruimtelijk werk maakte hij ook zeefdrukken en multiples die door bedrijven als relatiegeschenk worden gebruikt. Handgeknoopte wollen tapijten, doosjes met pop-up kaarten, urnen en vazen onderstrepen dat hij zijn neus niet ophaalt voor het maken van laagdrempelige kunst die door een groot publiek gewaardeerd wordt.</p>
<p>De kunstelite heeft daar altijd moeite mee gehad en kunsthistorici vonden het lastig om het werk van de onafhankelijke geest in te delen bij een groep of stroming. Toch heeft het de Haagse kunstenaar nooit ontbroken aan erkenning. De tientallen beelden in de openbare ruimte die overal in Nederland verrezen, getuigen daarvan, evenals de omvangrijke solotentoonstelling in Museum Beelden aan Zee in Den Haag in het voorjaar van 2007.</p>
";Beton en geglazuurd keramiek;hoek Carel Reinierskade, gevel poldergemaal;Reliëf en mozaïek, Jan Snoeck, 1965;Ralph Kämena;Wim van der Beek, eindredactie Sandra Spijkerman;;Bezuidenhoutseweg 423, 2594 AS Den Haag, Nederland;52.0909509393088;4.343408168261704;423;Bezuidenhoutseweg;Snoeck, Jan;;;;83467.6868369297;456368.864884756
118;Metalen object;"<p>Soms is een kunstwerk ongedateerd. Zoals de plastiek van schilder/beeldhouwer Huub Hierck aan de gevel van The British School, de voormalige fotovakschool, aan de Tarwekamp. Omdat het beeld speciaal is ontworpen voor het gebouw, biedt het bouwjaar daarvan houvast. Begin 1968 opende de school zijn deuren. Een krantenberichtje in Het Vaderland van 12 oktober 1968 vult aan: ‘Op de gevel van de nieuwe School voor Fotografie en Fototechniek in Mariahoeve, is bovenstaande plastiek in koper te bewonderen.’ De bijbehorende foto toont het kunstwerk van Hierck. Deze gegevens maken een datering van de koperplastiek in 1968 aannemelijk.</p>
<p>Het grote muurobject bestaat uit verschillende naast en over elkaar geplaatste metaalplaten in diverse maten. We zien geometrische figuren, maar bijna allemaal zijn ze onregelmatig van vorm. In een enkel geval vormen ze samen een keurige rechthoek of een perfect vierkant. Hierck realiseerde met de gelaagde opbouw en de schuingekante rechthoeken en vierkanten een sterke dieptewerking in het ‘platte’ object. De platen zijn niet glad gepolijst en het groen van het koper bezit verschillende gradaties. De ruwe huid, de kleurschakeringen en de opzettelijke imperfectie van de figuren zorgen voor de gevoelige schoonheid die het kunstwerk typeert.</p>
<p>Hetzelfde geldt voor andere werken uit het oeuvre van Hierck, waaronder wandtapijten en -schilderingen, keramiek, glascomposities, schilderijen en beelden. Soms is zijn werk figuratief. Doorgaans is het echter abstract. Zo bestaat de fontein &#8216;Cascade&#8217; in het water bij de oude Elektriciteitsfabriek uit herhaling van telkens dezelfde strakke vorm. Toch is het een dynamisch, beweeglijk geheel door de wijze waarop het water in, langs en door de diverse onderdelen stroomt. Hier geeft Hierck met water een speelse kwinkslag aan zijn kunst. In zijn metalen object aan de Tarwekamp is het de onregelmatigheid in de geometrische figuren waarmee de kunstenaar zijn abstractie lyrisch tintte.</p>
";Koper;;Metalen object, Huub Hierck, 1968. Oorspronkelijke situatie in zwartwit.;Ralph Kämena/Gemeente Den Haag;Nicole Spaans, eindredactie Sandra Spijkerman;;Tarwekamp 3, 2592 XG Den Haag, Nederland;52.08820755300434;4.3523991674591;3;Tarwekamp;Hierck, Huub;;;;84079.4695530839;456054.839819088
119;Zonder titel (Aerobic cubism);"<p>Een reeks lichtblauwe kubussen siert de middenberm van de Reigersbergenweg. De maker, Ferry Simonis, groeide op in Mariahoeve. Deze naoorlogse wijk is gebouwd volgens de toen geldende idealen van het ‘Nieuwe Bouwen’: strak, helder, licht, lucht en ruim. Met zijn blokken refereerde de kunstenaar aan het constructivistische karakter van de bebouwing.</p>
<p>Simonis was een laatbloeier. Hij begon zijn loopbaan als kunstenaar pas nadat hij op 32-jarige leeftijd de avondopleiding grafiek aan de Koninklijke Academie van Beeldende Kunsten in Den Haag had afgerond. Aanvankelijk werkte hij figuratief, maar geleidelijk nam bij het etsen de etsplaat een voornamere plaats in dan de afdruk. Door het verbuigen van de plaat met de ingeëtste lijnen, ontstond optisch een intrigerend effect. Zijn materiaal werd het metaal en het vervormen leidde tot driedimensionale werken als deze reeks kubussen.</p>
<p>Hun oorsprong wordt niet verloochend want de vormgeving van de beelden is even grafisch als het platte werk. De driedimensionaliteit voegt echter een kwaliteit toe: de hellende constructie, de kleurovergangen en de wisselende schaduwwerking maken van de sculptuur een voortdurend veranderend beeld. Niet voor niets was de werktitel ‘Aerobic Cubism’: een goede naam voor een licht swingend kunstwerk.</p>
<p>Begin jaren negentig verruilt Simonis zijn rol als kunstenaar voor die van organisator van literaire evenementen. ‘Dichter aan Huis’ is een van zijn bekendere projecten.</p>
";Staal, beschilderd;bij Boekweitkamp;Zonder titel (Aerobic Cubism), Ferry Simonis, 1989;Ralph Kämena;Lidwien Nielander, eindredactie Sandra Spijkerman;;Reigersbergenweg, 2591 XS Den Haag, Nederland;52.08757342599808;4.356636055047591;;Reigersbergenweg;Simonis, Ferry;;;;84368.830820903;455980.162290178
109;Monument van de menselijke vergissing;"<p>‘Bijna nooit zie je in de lucht een vogel zich bedenken, zwenken, terug.’</p>
<p>Deze dichtregel van Judith Hertzberg uit haar bundel ‘Dagrest’ (1984) is te vinden op de granieten sokkel van het ‘Monument van de Menselijke Vergissing’. De dichtregel is te ervaren als een poëtische vertaling van wat er op 3 maart 1945 in het Bezuidenhout mis ging. In het laatste oorlogsjaar probeerde de Duitse bezetter de geallieerde troepen van zich af te houden met V2-raketten, het ultieme vergeldingswapen. Ze werden onder meer op Londen afgevuurd vanaf verschillende lanceerinstallaties verspreid over Den Haag. De inwoners van de stad dienden als menselijk schild.</p>
<p>Uiteraard probeerden de geallieerden de lanceerinstallaties uit te schakelen. Op 3 maart 1945 lieten de piloten hun bommen per abuis niet op de raketbases in het Haagse Bos vallen, maar op het Bezuidenhout. Meer dan 500 doden en duizenden daklozen waren het gevolg. Omdat er bij wijkbewoners behoefte was aan een monument ter na nagedachtenis van dit bombardement kreeg beeldend kunstenaar Marijke de Goey in 1989 van de rijksoverheid de opdracht om bij het destijds nieuwe Ministerie van Sociale Zaken aan de Schenkkade een kunstwerk te maken.</p>
<p>Ook al is het totaal abstract, toch kun je het idee van de afzwenkende bommen en vogels terugvinden in de tekening van stalen blauwe buizen. De meeste daarvan wijzen immers omhoog. Eén schiet echter een andere kant uit en weer een ander maakt een enorme lus. De sculptuur is karakteristiek voor het oeuvre van De Goey, die naam maakte als beeldhouwer, omgevingskunstenaar en sieradenontwerper. Of De Goey nu op klein of monumentaal formaat iets maakt, haar lijnen zijn altijd helder en raak.</p>
";Staal;achterzijde voormalige ministerie Sociale Zaken;Monument van de menselijke vergissing, Marijke de Goey, 1989;Ralph Kämena;Sandra Spijkerman;https://www.4en5mei.nl/oorlogsmonumenten/zoeken/337/den-haag-menselijke-vergissing;Schenkkade 1, 2595 AP Den Haag, Nederland;52.080062419187094;4.342131418068695;1;Schenkkade;Goey, Marijke de;;;;83362.7539148229;455158.766817105
110;Phoenix;"<p>Verplaatst van de Newtonstraat naar de Kerkhoflaan bij de ingang van de R.K. begraafplaats St. Petrus Banden, staat het beeld nu eigenlijk op een veel toepasselijker plek. Het gaat namelijk om een bronzen sculptuur van de Phoenix. Deze mythologische vuurvogel verbrandde zichzelf op hoge leeftijd om als jonge vogel op te staan uit zijn eigen as. Dit symbool van verjonging en wederopstanding werd in 1981 gemaakt door de Haagse beeldhouwer Dick Loef.</p>
<p>Van Loef staan er verschillende beelden in Den Haag, allemaal in brons. Dat is opmerkelijk want Loef genoot, zeker in de jaren zestig, vooral bekendheid als keramist. Behalve schotels, vazen en kommen maakte hij ook grote reliëfs. Zo bakte hij in 1963 naar ontwerp van graficus Ootje Oxenaar de keramische tegels voor een kunstwerk voor het belastingkantoor in Zeist. Bij de sloop van het gebouw in 2005 werd de wand losgezaagd en ondergebracht in Het Nederlands Tegelmuseum in Otterlo.</p>
<p>Keramiek of brons: de beelden van Loef zijn gestileerd figuratief. Ze zijn altijd herkenbaar, maar de vormen vereenvoudigd. Dat is zeker ook het geval bij zijn Phoenix, waarbij het effect bijna abstraherend is. Zo zijn de vleugels van de vogels met een punt in het lichaam gezet, terwijl vogelvleugels in werkelijkheid met een lange zijde aan het lichaam zitten. Loef benadrukt hiermee de geometrische vorm van de vleugel, de driehoek. De driehoek komt ook in de piramide-vorm van het beeld sterk naar voren. Binnen deze vorm fladderen vogels rond, oprijzend uit een vuur. Origineel is dat Loef de Phoenix niet met één vogel verbeeldt, maar laat bestaan uit verschillende vogels die tezamen één zijn. Helemaal bovenaan maakt een vogel zich los uit de groep om ten hemel te stijgen.</p>
";Brons;tegenover de ingang van begraafplaats Sint Petrus aan Banden;Phoenix, Dirk Loef, 1981;Ralph Kämena;Nicole Spaans, eindredactie Sandra Spijkerman;;Kerkhoflaan 10, 2585 JB Den Haag, Nederland;52.0937781677869;4.299547788816054;10;Kerkhoflaan;Loef, Dick;;;;80466.7559233812;456727.523271759
111;De draadloper;"<p>Hoog boven de straat en het groen beweegt zich een mannetje voort over een dunne kabel. En dat doet hij alleen als de zon schijnt, want dan zetten zonnecellen de energie van de zon om in een voorstuwende kracht. Externe factoren en een mechaniek bepalen dus of deze ‘Draadloper’ zijn weg kan vervolgen en hoe snel hij op de 100 meter kabel tussen de twee gebouwen van het hoofdkantoor van Shell heen en weer kan gaan.</p>
<p>Dit tot de verbeelding sprekende beeld is gemaakt door Henk Visch. Deze beeldhouwer is gefascineerd door de grenzen van ons menselijke brein. Als mens ben je je bewust van het verschil tussen de wereld zoals je die met je zintuigen kunt waarnemen en de wereld zoals je die in je denken ervaart. Visch’ werk beweegt zich tussen die binnen- en buitenwereld en probeert tegelijkertijd de afstand daartussen te overbruggen. Om dat te kunnen, heb je volgens de kunstenaar metaforen nodig. Of de ‘Draadloper’ zo’n metafoor is, laat Visch wijselijk in het midden.</p>
<p>Rond 1980 toont Visch voor het eerst zijn zogenoemde getimmerde tekeningen. Die vormen de overgang naar de beeldhouwwerken waarmee hij begin jaren tachtig internationaal furore maakte. Hij geldt als een van de belangrijkste exponenten van de nieuwe beeldhouwkunst in ons land. Net als veel andere kunstenaars in die tijd stapte Visch van vormonderzoek en een abstracte beeldtaal over op figuratie en verhalende voorstellingen.</p>
<p>Of het nu om zijn opengewerkte draadplastieken gaat, zijn geometrische constructies of de menselijke gestalten die doen denken aan Afrikaanse sculpturen en verstilde beelden die herinneren aan Egyptische kunst: Visch werk doet een beroep op ons menselijk vermogen werkelijkheid, verlangen, herinneringen en fantasieën met elkaar te mengen. Aangezien ieder mens een eigen referentiekader heeft, zal de interpretatie van Visch beelden telkens wisselen. Zijn beelden zijn dan ook nooit eenduidig.</p>
";Staal en brons;tussen gebouwen Shell;De draadloper, Henk Visch, 2005;Ralph Kämena;Wim van der Beek, eindredactie Sandra Spijkerman;;Carel van Bylandtlaan 30, 2596 HR Den Haag, Nederland;52.093545709730876;4.313027206884783;30;Carel van Bylandtlaan;Visch, Henk;;;;81390.0239415511;456687.906828317
112;Het ontwaken;"<p>Vervaardigd ter gelegenheid van de tijdelijke tentoonstelling ‘Bloemen en beelden’ in het Zuiderpark in 1941, kwam het beeld ‘Het ontwaken’ via het Carnegieplein in Clingendael. Daar, in een parkachtige omgeving tegen een decor van bomen, komt de witstenen sculptuur goed tot z’n recht. ‘Het ontwaken’ is van de hand van Lex Meeussen. Een familielid schonk het beeld na het overlijden van Meeussen aan de gemeente Den Haag.</p>
<p>Meeussen heeft het ontwaken weergegeven als een jonge naakte vrouw die – de ogen nog dicht – haar rechterhand tegen het voorhoofd legt en haar linker op de schouder. Het is het heerlijk uitrekken in een toestand van halfslaap. Deze expressieve gebaren neigen naar het theatrale. Dat een dergelijke benadering van een thema Meeussen niet vreemd is, zien we aan ander van haar sculpturen, zoals ‘De Smeekbede’, dat omstreek 1930 tot stand kwam. In een volkomen naturalistische stijl heeft Meeussen daar een op de knieën gezonken, smartelijk smekende vrouw weergegeven.</p>
<p>Haar beeldhouwkunst ademt de sfeer van de renaissance. Zelf gaf ze aan graag in Italië te zijn om te studeren temidden van het werk van Fra Fillipo Lippi (ca. 1406-1469) en Michelangelo (1475-1564). In vorm en houding vertoont Meeussens beeld in Clingendael overeenkomsten met Michelangelo’s beroemde sculptuur van de ‘Stervende slaaf’ (1513-1516).</p>
<p>Meeussen vervaardigde overigens niet alleen beelden. Ze schilderde en tekende ook, en schreef toneelstukken als ‘Scheppingsdrang’ en ‘Drijfzand’. Daarnaast hield zij zich geruime tijd bezig met de totstandkoming van een groot vredes- en opstandingsmonument. Haar drijfveer was de angst voor een derde wereldoorlog. Ze maakte maquettes, ontwierp reliëfs en beelden en wist velen voor haar plannen te winnen. Het liefst zag ze haar monument in het zuiden van het land verrijzen, tegen de grens met België of Duitsland. Het mocht niet zo zijn: het monument is er nooit gekomen.</p>
";Kalksteen;in het park achter het huis Landgoed Clingendael op het eiland in de vijver aan de zijde van de Japanse tuin;Het ontwaken, Lex Meeussen, 1941;Ralph Kämena;Nicole Spaans, eindredactie Sandra Spijkerman;;Clingendael 13, 2244 VH Wassenaar, Nederland;52.10077351309766;4.3324870828033335;13;Clingendael;Meeussen, Alexandrine Wilhelmina Maria;;;;82735.1692840771;457472.45215652
113;301 steps (daylight/tungsten);"<p>Vreemd. Op de Schenkkade ter hoogte van het Siemens-gebouw schijnt er ’s nachts geen gewoon licht. Het is blauw. Bij nadere beschouwing blijkt ook dat de doodgewone trottoirtegels hier abrupt plaatsmaken voor stelcomplaten en dat de paaltjes die de rijbaan van het fietspad scheiden ineens zijn vervangen door een elegante ijzeren railing. Het asfalt zelf maakt een lichte golfbeweging.</p>
<p>Even abrupt als de materiaalveranderingen zich voordeden, houden ze na 301 stappen ook weer op. Voetpad, rijbaan en fietspad blijven hetzelfde, maar de ervaring is totaal anders. Alleen de stalen plaat op de middenberm verraadt dat het hier om een kunstwerk gaat. Daarin valt te lezen: ‘301 steps (daylight/tungsten)’. Deze titel verwijst naar de lengte van de strook en naar het gebruik van dag- en kunstlicht. ‘Tungsten’ betekent kunstlicht en dat staat op elk ouderwets fotorolletje.</p>
<p>Toen deze strook niemandsland die het centrum met de buitenwijken verbindt opnieuw moest worden ingericht, gaven de gemeente en Stroom de kunstenaars Jan van Grunsven en Arno van der Mark de opdracht. Beiden getuigen in hun werk van een eigenzinnige visie op de relatie tussen kunst en omgeving. Bovendien hadden ze al eerder samengewerkt (Rietveld-tentoonstelling, 1992, Centraal Museum Utrecht).</p>
<p>Hun voorstel voor de Schenkstrook is gebaseerd op hun constatering dat het een grensgebied is: ook in de breedte. Om in die richting het contrast te versterken werd de Schenk-beek, de scheiding tussen de kantoren en het Bezuidenhout, een ecozone.</p>
<p>Met heel andere middelen, maar wel binnen de gebruikelijke programma-eisen wisten Van Grunsven en Van der Mark met ‘301 STEPS’ tot een totaal andere inrichting van de openbare ruimte te komen. Daardoor en doordat zij direct vanaf het begin bij de herinrichting zijn betrokken, is ‘301 STEPS’ zo goed geïntegreerd dat het als kunstwerk nauwelijks opvalt. De kunst is hier de openbare ruimte zelf geworden.</p>
";Staal, asfalt, licht;ter hoogte va de kantoren van Siemens;301 steps (daylight/tungsten), Jan van Grunsven en Arno van der Mark, 1998;Ralph Kämena;Sandra Spijkerman;;Schenkkade 123, 2595 AS Den Haag, Nederland;52.079132724488474;4.339553815205384;123;Schenkkade;Mark, Arno van der;Grunsven, Jan van;;;83184.5807306015;455057.883938957
114;Zonder titel;"<p>De kiem voor zijn beeldhouwerschap ligt in de Negev-woestijn. Auke de Vries begon er metaalconstructies te maken. Ze waren niet bedoeld als zelfstandige kunstwerken. Met de objecten van metaaldraad zorgde hij voor de ontbrekende contrastwerking. In samenspel met de zandvlakte ontstond een keur aan motieven om vast te leggen op papier.</p>
<p>Uiteindelijk groeiden uit deze constructies autonome beelden: groot en rijk van vorm. Wanneer De Vries in 1983 gevraagd wordt een beeld voor het Ministerie van Buitenlandse Zaken aan de Bezuidenhoutseweg te maken, is zijn roem als beeldhouwer gevestigd. De Vries ontwerpt een object dat weerwoord geeft aan de architectuur, die solide is en met z’n ritmische vlakverdeling en imposante statuur staat voor zekerheid. Het beeld daarentegen is een schijnbaar onsamenhangende compositie van verschillende volumes, vlakken en lijnen: ‘buigzaam, gebogen, toevallig, onwaarschijnlijk’, aldus de kunstenaar. De gewalste en gelaste staalplaten zijn gevouwen en geknipt in krullen, banden, stroken en bladen. De vormen kantelen en duiken. Op het betonnen platform vinden ze hun eigen balans of zoeken ze steun bij elkaar.</p>
<p>‘Dat platform heeft in relatie tot het gebouw de functie van een forum, een plek waar het gebeurt,’ legt De Vries uit in de Haagsche Courant van 28 november 1984. ‘In vroeger tijden was er voor de theaters een forum. Daar speelde dan iets dat voor de voorbijgangers aanleiding zou kunnen zijn om naar binnen te gaan.’ De sculptuur markeert aldus de hoofdentree van het gebouw.</p>
<p>Het beeld uit 1984 onderstreept dat De Vries abstract werkt. Zijn abstracties ontleent hij echter wel aan de werkelijkheid. Hij fotografeert en schetst de natuurlijke en stedelijke omgeving. Een veertje of een grillige tak kan het startpunt vormen van een idee. Daarom kunnen we soms dingen in zijn beelden herkennen. Zoals op het platform: een armband, een ring en een blad.</p>
<p>Sinds de zomer van 2021 is het pand van Buitenlandse Zaken het tijdelijk onderkomen van de Tweede Kamer.</p>
";Staal, beschilderd;voor entree Ministerie van Buitenlandse Zaken;Zonder titel, Auke de Vries, 1984;Ralph Kämena;Nicole Spaans, eindredactie Sandra Spijkerman;;Pr. Irenestraat 2, 2595 BD Den Haag, Nederland;52.083302029248124;4.32590675443953;2;Prinses Irenestraat;Vries, Auke de;;;;82255.9132911841;455535.308375237
99;Vissersnamenmonument;"<p>1366 verdronken Scheveningse vissers heeft Bert van der Toorn genoteerd sinds hij zijn onderzoek in 2005 begon. Van deze ‘geblevenen’ heeft hij naam en leeftijd weten terug te vinden. Ze staan stuk voor stuk vermeld op het Vissersnamenmonument dat Scheveningen sinds 2013 rijk is.</p>
<p>Van der Toorn is de drijvende kracht achter dit monument. Waar in vissersplaatsen als Urk en Katwijk op zee gebleven vissers met naam en toenaam worden geëerd, bestonden er in Scheveningen alleen twee algemene vissermonumenten: de Vissersvrouw op het duin aan de Keizerstraat en het Vissersmonument bij de Scheveningse Bosjes. Terwijl Scheveningen de meeste op zee gebleven vissers telt (1366, Katwijk 275 en Urk 368). Om de namen die ieder in het hart draagt zichtbaar en tastbaar te maken, werd in 2005 een stichting in het leven geroepen die tot doel had een monument mét namen op te richten.</p>
<p>De stichting VissersNamenMonument liet grondig onderzoek doen en gaf vervolgens beeldhouwer en grafisch ontwerper Marcel van Zijp opdracht voor een monument. Daarnaast is een website met achtergrondinformatie gebouwd. Van Zijp bedacht een monument bestaand uit 21 platen zwart graniet met de namen van alle (jonge) mannen die sinds 1813 op zee zijn gebleven. Het Schevenings wapen plaatst hij tot besluit en dwars over alle namen liet hij de tekst graveren:</p>
<p>“Niet teruggekeerd van zee – naam voor naam gegrift in steen”</p>
<p>Met de renovatie van de boulevard is het 25 meter lange Vissersnamenmonument als een strakke, zwarte strook in de boulevardwand opgenomen. Boven de indrukwekkende hoeveelheid namen verheft zich de Vissersvrouw. Alsof zij zich over de doden ontfermd. Ruimte voor nieuwe namen is er ook. Voor het geval er tijdens verder onderzoek meer informatie boven komt. Voor toekomstige doden is er eveneens plek. Want ook al geeft de zee veel, zij neemt af en toe ook.</p>
";Graniet, ongezoet;ter hoogte van de Keizerstraat;Visssersnamenmonument, Marcel van Zijp, 2013. Foto's uit 2010 van voor de herplaatsing van de Vissersvrouw op de boulevard.;Ralph Kämena;Sandra Spijkerman;http://www.vissersnamenmonumentscheveningen.nl/home;475C+3F Den Haag, Nederland;52.10769847977743;4.271240903149431;;;Zijp, Marcel van;;;;78550.9028986211;458305.606870333
100;Lotje;"<p>Er zijn weinig lieflijker taferelen te bedenken dan een jong kind dat ergens helemaal in opgaat. Dat geldt zeker ook voor ‘Lotje’. Dit meisje met band in het haar houdt een waterbekken stevig tegen zich aangedrukt. Behoedzaam tuurt ze naar het vogeltje dat op de rand van het bakje zit. Ze waakt ervoor het diertje te storen. Het aandoenlijke bronzen beeld staat sinds 1996 in het plantsoen midden in de Mezenlaan. Destijds is het onthuld door voormalig minister en buurtgenoot Hans Dijkstal. De beeldhouwer is Wiepke van Dalsum-Wernick.</p>
<p>Van Dalsum kreeg de opdracht een beeld te maken ter ere van het 50-jarig jubileum van de wijkvereniging de Vogelwijk. Dat was nog tijdens haar studie aan de Koninklijke Academie van Beeldende Kunsten in Den Haag. De wijkvereniging was op 30 juni 1945 opgericht toen de bewoners kort na afloop van de Tweede Wereldoorlog naar hun huizen terugkeerden. In 1943 hadden zij huis en haard op last van de bezetter moeten verlaten. In hun wijk werd de Atlantikwall opgetrokken om een invasie vanuit zee af te kunnen slaan. Was in de eerste naoorlogse jaren de aandacht vooral gericht op de wederopbouw van huizen en levens, in de decennia daarna heeft de wijkvereniging veel activiteiten georganiseerd.</p>
<p>De beeldhouwer groeide zelf op in de Vogelwijk. Als klein meisje liep ze regelmatig over het Mezenplein. Dat inspireerde haar tot dit beeld. Haar oudste kleindochter Lotje stond er model voor. Van Dalsum werkt als een klassieke kunstenaar. Of zij nu een landschap schildert, een portret van een bloem, dier of een mens tekent of een figuur in brons vereeuwigt, zij geeft haar onderwerp natuurgetrouw weer. Daarbij is ze op zoek naar eenheid en harmonie. Net als bij ‘Lotje.</p>
";Brons;In het plantsoen midden in de Mezenlaan;Lotje, Wiepke van Dalsum - Wernick, 1996.;Ralph Kämena;Sandra Spijkerman;;Mezenlaan 47, 2566 ZD Den Haag, Nederland;52.08300483426691;4.2620460593162655;47;Mezenlaan;Dalsum-Wernink, Wiepke van;;;;77878.4547996392;455568.170261421
101;Fish of the Day;"<p style=""font-weight: 400;"">Sommige kunstenaars gaan te werk als een DJ. David Bade is zo’n kunstenaar. Hij knipt en kopieert stukjes beeldmateriaal uit onze dagelijkse stedelijke leefomgeving en verwerkt die in zijn tekeningen en almaar uitdijende beelden en installaties. Bade beperkt zich bij voorkeur niet tot één enkel thema of beeldelement, en is op zijn best als hij een mash-up kan maken waarin hij verschillende zaken van een nieuwe context en betekenis voorziet. Met een explosie van associaties tot gevolg.</p>
<p style=""font-weight: 400;"">Dat blijkt ook als je naar zijn knalgele ‘Big Fish Day (avant la lettre)’ kijkt die in 2002 voor de entree van het toenmalige GEM werd geplaatst. Het was een schenking van de Vereniging van Vrienden Gemeentemuseum Den Haag ter gelegenheid van de opening van GEM en Fotomuseum Den Haag. De sculptuur verbeeldt het ereschavot van de grote visdag bij een vissersclub. Op nummer 1 bevindt zich de ooievaar, het wapen van Den Haag, ofwel de Haagse reiger. De tweede plaats is gereserveerd voor Miss Haagse Hairy, een vrouwelijke versie van de beroemde stripfiguur Haagse Harry. Tot slot op nummer drie een bootsman met een open jas die direct associaties oproept met cabaretier en liedjesschrijver Harry Jekkers en zijn hit O, o Den Haag dat als officieus volkslied voor de hofstad geldt.</p>
<p style=""font-weight: 400;"">Sinds zijn solo-expositie in 1994 in het Stedelijk Museum in Amsterdam reist Bade met zijn werk de hele wereld over. Dat werk is sterk geworteld in de wereld van nu. Vrijwel nergens is het glad of netjes afgewerkt. Juist uit de rafelranden en spetters spreekt de vaart waarmee de kunstenaar te werk gaat, alsof hij zijn eigen associaties nauwelijks bij kan benen. Zijn kunstwerken zijn kleurrijk, kritisch en spottend. Ze geven de toeschouwer visueel spektakel waar je niet alleen lang naar kunt kijken, maar ook lang over kunt nadenken.</p>
";Polyester;op bordes van KM21, voorheen GEM;Fish of the Day, David Bade, 2002;Ralph Kämena;Sandra Spijkerman;;Stadhouderslaan 43, 2517 HV Den Haag, Nederland;52.08999522202111;4.279436238484191;43;Stadhouderslaan;Bade, David;;;;79082.2318547812;456327.514454705
102;Reflection;"<p style=""font-weight: 400;"">Wie kent er niet het indrukwekkend beeld van een vrijwel naakte man die op een rotsblok zit te denken. Voorovergebogen, de kin leunend een hand, de elleboog steunend op een knie. De imponerende sculptuur van <em>de Denker</em> is van de 19<sup>e</sup>-eeuwse Franse beeldhouwer August Rodin en geniet wereldwijde bekendheid. Sinds 2018 lijkt het alsof er een extra exemplaar van is gegoten en voor de entree van Eurojust is geplaatst. Lijkt. Want als je goed kijkt, dan zie je dat hier geen man zit maar een vrouw.</p>
<p style=""font-weight: 400;"">Eurojust, het European Union Agency for Criminal Justice Coorporation dat in 2002 werd opgericht, betrok in 2018 een spiksplinternieuw onderkomen in de Internationale Zone in Den Haag. Ter gelegenheid van de nieuwbouw schonk de Nederlandse regering een cadeau in de vorm van een kunstwerk. De Spaanse kunstenaar Fernando Sanchez Castillo kreeg hiervoor de opdracht. Na de kunstacademie in Madrid studeerde hij aan de Rijksakademie in Amsterdam. Sindsdien doet hij regelmatig projecten in Nederland. Bekend zijn onder meer zijn <em>Spitting Leaders</em> voor Sonsbeek 2004 en zijn <em>Tankman</em> in 2014 in Utrecht.</p>
<p style=""font-weight: 400;"">Doorgaans onderzoekt Sanchez Castillo met zijn werk wat kunst kan bijdragen aan de geschiedenis en de beeldvorming daar omheen. Zijn kunstwerken stellen vragen over standbeelden en de macht die zij vertegenwoordigen. Zo heeft hij het jacht van de Spaanse dictator Franco opgekocht, in stukken gezaagd, platgewalst en omgevormd tot een indrukwekkende installatie van geometrische vormen. Vaak brengt hij een ode aan anonieme mensen die de macht op een constructieve manier ondervragen of die de geschiedenis van kritisch commentaar voorzien.</p>
<p style=""font-weight: 400;"">Zoals de titel al doet vermoeden, verbeeldt zijn sculptuur bij Eurojust in de eerste plaats de reflectie die broodnodig is voor het werk dat deze organisatie verricht. Met een knipoog stelt het bovendien de vraag waarom al die standbeelden altijd mannen moeten zijn. Waarom geen vrouw?</p>
";Brons;rechts voor entree Eurojust;Reflection, Fernando Sanchez Castillo, 2018.;Ralph Kämena;Sandra Spijkerman;;Johan de Wittlaan 9, 2517 JR Den Haag, Nederland;52.09358986573252;4.28511590080261;9;Johan de Wittlaan;Fernando Sanchez Castillo;;;;79477.5234489488;456721.493371507
103;Torso;"<p>Als een sierlijke boog staat ‘Torso’ van beeldhouwer Anton Broos sinds 1994 aan de voet van de Trekvliet Toren. In dat jaar nam de Keuringsdienst van Waren haar intrek in dit pand. Het was speciaal voor de dienst gebouwd en zoals gebruikelijk bij nieuwbouw van de rijksoverheid was de zogenoemde percentageregeling van toepassing. Broos kreeg de opdracht een kunstwerk voor het nieuwe onderkomen te realiseren. Uiteindelijk bedacht hij er twee. Onder de titel ‘Gedetermineerde vlag’ plaatste hij op het dak drie vlaggenmasten met telkens een deel van de Nederlandse vlag. Alleen vanaf één specifieke plek op de nabijgelegen Laakbrug kon je de drie onderdelen als één vlag ervaren. Het tweede werk is het abstracte beeld bij de hoofdingang.</p>
<p>Plaatstaal is het favoriete materiaal van deze beeldhouwer. Hij houdt van het ijle karakter ervan. Bovendien is het staal tegelijkertijd stug en sterk en kun je er toch vloeiende vormen mee maken. Die vloeiende vormen zijn bijzonder goed terug te zien in het ‘Muzieklint’ dat Broos in 1990 voor de gemeente Oegstgeest heeft gemaakt. En al zijn de vormen iets minder swingend, ook ‘Torso’ is één vloeiend gebaar in staal.</p>
<p>Nadat de Keuringsdienst van Waren in 2002 opging in de Nederlandse Voedsel- en Warenautoriteit kwam de Trekvliet Tower leeg te staan. Sindsdien hebben een groot aantal wisselende kleinere huurders er onderdak gevonden. Broos’ vlaggen verdwenen in datzelfde jaar van het dak.</p>
<p>Sinds 2019 werkt ontwikkelaar Idea Compact samen met Geurst en Schulze Architecten aan een woningtoren van 70 meter hoog op dezelfde locatie. Daarbij verdwijnt de Trekvliet Toren. Of het bijbehorende beeld in de nieuwbouwplannen wordt opgenomen of dat het elders in de buurt een andere bestemming krijgt, is nog niet duidelijk. Getuige de berichten in de wijkkrant <em>Samen voor Laak</em> willen de bewoners het kunstwerk in ieder geval niet kwijt.</p>
";Roestvaststaal;voor de ingang van de Trekvliet Tower;Torso, Anton Broos, 1994;Ralph Kämena;Sandra Spijkerman;;Neherkade 1, 2521 VA Den Haag, Nederland;52.06824152423325;4.331628626319874;1;Neherkade;Broos, Anton;;;;82623.7234259806;453854.102029067
104;Klimglijklauterhangzitvoetbalgordijntoneelbuis;"<p>Zo schijnbaar onafzienbaar als zijn titel, zo schijnbaar onafzienbaar is ook het object dat hij benoemt. Het ontwerpersduo KapteinRoodnat ontwikkelde voor basisschool De Paradijsvogel een fantastisch plan. Een knalgroene buis begint als reling bij de hoofdingang en slingert zich vervolgens in allerlei bochten over het speelplein. Daarbij neemt het gevaarte allerlei hoedanigheden aan die de kinderen uitdagen om op of mee te spelen, zoals een korf voor een balspel, een zitje, een glij- of een klauterpaal. Vervolgens boort de buis zich door de aulamuur waar hij weer allerlei functies aanneemt die voor de binnenruimte van belang zijn zoals een gordijnbuis bij het podium, zitjes of een hangplek.</p>
<p>Het idee is geïnspireerd op de film ‘Mon Oncle’ van Jacques Tati. Tijdens het bezoek van enkele hoogwaardigheidsbekleders aan Plastac, de buizenfabriek van zijn zwager, drukt werknemer monsieur Hulot (Tati zelf) op allerlei knoppen van een machine die buizen produceert. Hierdoor slaat het apparaat op hol en worden de hoeveelheid en de vorm van de buis onbeheersbaar.</p>
<p>Kaptein en Roodnat die sinds 2000 samenwerken, waren genomineerd met hun ontwerp voor ‘De Paradijsvogel’ de Designprijs Rotterdam 2007. Niet verbazingwekkend want de twee hebben sinds hun studie aan de Eindhovense Design Academy eind jaren negentig, al verschillende bijzondere projecten gerealiseerd. Hun ontwerpen variëren van objecten tot interieurs voor binnen- en buitenlandse opdrachtgevers als modehuis Mandarina Duck in Parijs en de Martinez Gallery in New York. Allemaal vallen ze op doordat ze supersimpel ogen, maar bijzonder functioneel zijn. Ook het concept voor de buis lijkt zo verbluffend eenvoudig. Dat het object goed functioneert, blijkt wel uit de constatering van de stadsconservator Rotterdam in de catalogus bij de Designprijs: de buis is bijna continu geheel ‘bekleed met kind’.</p>
<p>In 2012 is het bijzondere kunstwerk van KapteinRoodnat bij basisschool de Paradijsvogel verwijderd. Het kunstwerk heeft een tweede leven gekregen bij basisschool De Drentse Hoek in stadsdeel Escamp. De vormgevers hebben hun ontwerp destijds aangepast aan de nieuwe locatie. Zo gaat de buis bij De Drentse Hoek niet langer door het gebouw en heeft hij deze keer een iets andere de kleur. Kronkelen en spelen doet de buis echter nog steeds. Net als de kinderen van de school.</p>
";Metaal en verf;op schoolplein;Klimglijklauterhangzitvoetbalgordijntoneelbuis, KapteinRoodnat, 2006. Tweede locatie OBS De Drentse Hoek, Escamp en oorspronkelijke locatie De Paradijsvogel, Ypenburg.;Eric de Vries/Bas Princen, Stroom Den Haag;Lidwien Nielander, eindredactie Sandra Spijkerman;;Norgstraat 12, 2545 TV Den Haag, Nederland;52.04662402329935;4.271284880148314;12;Norgstraat;;;;;78449.4617640858;451511.055879976
105;Reliëf met dieren;"<p>Echte wederopbouwkunst. Dat zijn de zes reliëfs die aan de zijgevel van de flat op de hoek van de Leggelostraat en de Melis Stokelaan zijn bevestigd. Typisch Den Haag Zuidwest ook. Want in die naoorlogse jaren, toen de woningnood hoog was, werd er hier veel gebouwd. Maar niet alleen huizen werden uit de grond gestampt. Er was ook oog voor de omgeving daar omheen. Zeker in de uitbreidingswijken in Den Haag Zuidwest. Daar werd de in 1951 in het leven geroepen percentageregeling meer dan goed toegepast. Twee in plaats van 1,5% van de bouwsom voor nieuwbouw was hier beschikbaar voor kunst. Maar liefst vijftig kunstenaars hebben in dat stadsdeel tussen 1945 en 1975 kunst gerealiseerd. Kunst als decoratie, ter verfraaiing van de woonomgeving.</p>
<p>Eén van die kunstenaars was Gerard van Remmen. Deze beeldhouwer specialiseerde zich in de jaren vijftig in betonnen reliëfs. Dat Van Remmen voor beton koos, had verschillende redenen. Allereerst was het goedkoper dan natuursteen. Maar ook in artistiek opzicht bood dit relatief nieuwe materiaal voordelen. Je kon er grotere kunstwerken mee maken en het met behulp van een mal in elke gewenste vorm gieten. Ook de ophanging kon in het beton worden meegegoten. Daarmee zijn Van Remmens reliëfs aan de binnenmuur bevestigd. De buitenmuur is daar vervolgens omheen gemetseld. Kunst en architectuur zijn hier dus met elkaar vergroeid.</p>
<p>Geheel in zijn eigen stijl heeft Van Remmen voor deze gevel zes herkenbare dierfiguren gemaakt. De zwaarste hangt onderaan: de beer. Naar boven toe kom je een specht, een zwaluw met jongen, een schildpad, slak en een ooievaar tegen. Door de huid van het beton de ene keer heel glad te schuren (polijsten/zoeten) en dan weer te bewerken met een bouchardeerhamer zodat er een egaal maar ruw oppervlak ontstaat, verhoogt de beeldhouwer het contrast en komt de voorstelling beter uit.</p>
";Beton;op kopse gevel flat zijde Melis Stokelaan;Reliëf met dieren, Gerard van Remmen, 1955;Ralph Kämena;Sandra Spijkerman;;Leggelostraat 10, 2541 HW Den Haag, Nederland;52.04431159487292;4.276616014541612;10;Leggelostraat;Remmen, Gerard van;;;;78811.215892702;451248.192787083
135;Jas;"<p>Het krioelt in de ‘Jas’ van Paul de Reus. Kinderhoofdjes drommen net boven de kraag van de reusachtige, ruwe jas samen. Onder de jas komen tientallen kleine beentjes uit en uit de mouwen steken minstens zoveel handjes. De ‘Jas’ wekt de indruk te wandelen.</p>
<p>De Reus heeft deze fris beschilderde brons gemaakt voor de nieuwbouw van een basisschool aan de Den Helderstraat. Het beeld is stukken minder rauw dan zijn vrije beelden. Dat zijn doorgaans ruw en onbeholpen in hout gehakte sculpturen. Ze verbeelden de mens met al zijn merkwaardigheden en gebreken. Dat wil niet zeggen dat de ‘Jas’ niet als een De Reus herkenbaar is. De karakteristieke vormgeving is er duidelijk in terug te vinden. Het reusachtige formaat van de jas is bijvoorbeeld niet in verhouding met de benen, handen en hoofdjes.</p>
<p>Evenmin ontbreekt humor. Al is die in de ‘Jas’ iets minder scherp en wrang. Onder de vrolijkheid van de ‘Jas’ gaat echter wel een subtiele, kritische kanttekening schuil. De jas kun je wat De Reus betreft behalve als een warme, beschermende mantel, ook als een keurslijf opvatten. Vanaf hun vierde moeten kinderen zich immers aan de regels van de school houden.</p>
<p>Het motief van de jas is afkomstig uit het kinderboek ‘Opa’ dat De Reus in 2005 voor de Glubbdubdrib-reeks van uitgeverij Van Waveren heeft gemaakt. Het boek gaat over een jongen bij wiens overleden opa thuis ze maar één jas hadden. Hij fantaseert hoe het hele gezin van zijn opa samen in die ene jas over straat ging.</p>
<p>Aangezien kinderen altijd graag groot en volwassen zijn, heeft De Reus het beeld zo hoog (ongeveer drie meter) gemaakt als drie kinderen op elkaar. Daarmee behoudt het beeld zijn menselijke maat en is het tegelijkertijd goed in verhouding met het ongeveer zeven meter hoge schoolgebouw.</p>
";Brons beschilderd;op het schoolplein;Jas, Paul de Reus, 2005;Stroom Den Haag;Sandra Spijkerman;;Den Helderstraat 250, 2547 ST Den Haag, Nederland;52.063843021417654;4.265133942084867;250;Den Helderstraat;Reus, Paul de;;;;78057.1438301358;453433.154446473
136;Fix adem vrij;"<p>Sommigen kunstenaars blijven hun hele leven in hun eigen atelier. Je ziet hun werk pas, als ze het tonen in een museum of galerie. Zo niet David Bade. Hij zoekt de buitenwereld juist op. Veel van zijn werk ontstaat letterlijk in samenwerking met anderen, het liefst mensen die normaal gesproken niet met kunst in aanraking komen. Zo heeft hij op zijn geboorte-eiland Curaçao met geestverwant Tirzo Martha het Instituto Buena Bista opgericht. IBB biedt Curaçaose talenten een gedegen creatieve vooropleiding gekoppeld aan een <em>artist in residence</em>-programma op locatie van een psychiatrisch ziekenhuis.</p>
<p>‘Fix adem vrij’ begon als een percentageopdracht ‘kunst op scholen’, begeleidt door kunstcentrum Stroom Den Haag. Parallel aan een museale tentoonstelling in het GEM ‘Catch of the Day’ organiseerde Bade een serie workshops bij GEMAK, destijds de tentoonstellingsruimte van de Vrije Academie in dezelfde stad. Daar bouwde hij met scholieren van het Hofstede College, studenten van de KABK en (ex)GGZ-cliënten die deelnamen aan het project ‘Anders Bekeken’ uiteenlopende sculpturen. Soms drakenkoppen, dan weer minaretten. Iedereen die het proces wilde volgen, was welkom. Ook om mee te doen.</p>
<p>Uit al die sculpturen en onderdelen heeft Bade er een flink aantal geselecteerd waaruit hij een grote totaalsculptuur heeft opgebouwd. Het resultaat is een typische Bade: geestig, rauw en dynamisch, met veel elementen die voor iedereen herkenbaar zijn. Door dingen die niet direct bij elkaar horen te combineren, plaatst hij kritische kanttekeningen bij het dagelijks leven. Bij Bade struikel je over alle associaties.</p>
<p>In eerste instantie luidde de titel van dit werk ‘Open Air Fitnes Honk’. Later heeft de kunstenaar dat aangepast tot: ‘Fix Adem Vrij’. Nu staat de grote, knalgroene installatie op het binnenplein van het Hofstede College. Het is dé plek voor leerlingen om op te chillen en even vrij adem te halen. Daar wordt driftig gebruik van gemaakt.</p>
<p>&nbsp;</p>
";Kunststof;op het binnenplein van de Hofstedeschool, te zien vanaf de openbare weg;Fix adem vrij, David Bade, 2011;Gert Jan van Rooij;Sandra Spijkerman;https://youtu.be/3ookQlutv2Q;De Gaarde 59, 2542 CB Den Haag, Nederland;52.03849657209418;4.2698375902824415;59;De Gaarde;Bade, David;;;;78336.2720601658;450608.414947546
137;Kinderen bij drinkbak voor vogels;"<p>Tot haar dertigste was Sybilla Krosch nooit echt in aanraking gekomen met kunst. Laat staan dat ze zelf beelden had gemaakt. Toch kon zij bij het opruimen van haar zolder een klompje was niet onaangeroerd laten. Met een keukenmes sneed ze er een kinderkopje uit. Vrienden vonden dat zo verdienstelijk gedaan, dat ze haar een blok klei cadeau gaven. Meerdere portretten volgden, die Krosch meenam naar de bloemenzaak waar ze werkte. Daar zag de beroemde beeldhouwer Albert Termote (1887-1978) haar eerste pogingen. Hij onderkende haar talent en zorgde voor een beurs. Daarmee kreeg Krosch de mogelijkheid om zich verder te ontwikkelen aan de Koninklijke Academie van Beeldende Kunsten in Den Haag.</p>
<p>Om geld te verdienen ging Krosch na haar afstuderen in 1960 met haar portretten de boer op. Haar tweede inkomstenbron waren opdrachten. Na haar eerste buitenbeeld in 1962 voor de gemeente Rijsenhout volgden er meer. Mensen, kinderen en dieren waren daarin doorgaans het onderwerp. Zo ook in het betonnen beeldje dat ze in 1965 in opdracht van het bestuur van de toenmalige kleuterschool aan het Eerste Eeldepad heeft gemaakt voor het nieuwe schoolgebouw.</p>
<p>Net als haar vroege beelden is ook dit ‘Kinderen bij drinkbak voor vogels’ naturalistisch van stijl. Deze sculptuur biedt een liefelijk tafereel van een jongen en een meisje bij een vogeldrinkbak. Pas na 1970 worden haar sculpturen iets abstracter. Dat geldt echter niet direct voor haar portretten. Daar verwierf Krosch wellicht grotere bekendheid mee. Zo maakte ze in 1986 een portret van de honderdjarige Willem Drees en in 1971 verbeeldde ze Prins Bernard.</p>
<p>Sinds de jaren tachtig heeft deze beeldhouwer vrij werk gemaakt onder de noemer ‘De planeet van de liefde’. Haar streven naar een liefdevolle samenleving heeft ze verbeeld in tientallen geabstraheerde mens- en dierachtige wezens: nieuwe soorten van een liefdevolle planeet.</p>
";Beton;op het pleintje van de voormalige kleuterschool;Kinderen bij drinkbak voor vogels, Sybilla Krosch, 1965;Ralph Kämena;;;1e Eeldepad 3, 2541 JG Den Haag, Nederland;52.04330161778089;4.275677215973288;3;1e Eeldepad;Krosch, Sybilla;;;;78745.0958156158;451136.819739256
138;Reliëfs;"<p>Haasje over, vliegeren, ballen en met de poppen spelen: toepasselijker voorstellingen vallen voor een school eigenlijk niet te bedenken. Geen wonder dat de kunstenaars Leen Blom en Marian Gobius toen zij in 1951 de opdracht kregen om voor een nieuw scholencomplex in Moerwijk reliëfs te maken, kozen voor spelende kinderen ter verfraaiing van het gebouw. Het nieuwe scholencomplex aan de Roemer Visscherstraat was een van de vroegste voorbeelden in Den Haag van de uitvoering van een nieuwe regeling.</p>
<p>In september 1951 besloot de Rijksoverheid dat 1-2% van de bouwsom van alle overheidsgebouwen zou worden besteed aan kunst, de zogenoemde percentageregeling. Dit ter verfraaiing van de panden en ter ondersteuning van de beroepspraktijk van beeldend kunstenaars. In navolging van de Rijksoverheid besloot het bestuur van Den Haag om bij scholen ook 1-2% van de bouwsom van nieuwbouw aan kunst te gaan besteden. Veel van de wederopbouwarchitectuur is dan ook versierd met kunst. Nagelvaste kunst wel te verstaan: kunst die vastzit aan die architectuur. Daarbij valt te denken aan glas-in-lood, mozaïeken en reliëfs. Ook de reliëfs van Blom en Gobius zijn verankerd in het gebouw.</p>
<p>Hoewel de reliëfs allebei figuratief zijn en beide kunstenaars eenzelfde thema hebben verwerkt, zijn de verschillen in stijl en handschrift opmerkelijk. Waar Blom de kinderen met een enkel gestileerd plant- of boommotief in een ‘landschap’ plaatst, laat Gobius de achtergrond helemaal leeg. Daardoor gaat je blik gelijk naar de spelende kinderen. Gobius’ vormentaal is bovendien iets expressiever en gevoeliger. Haar spelende kinderen doen daardoor natuurlijker aan. Blom staat bekend om de sculpturen waarin hij mensen ‘betrapt’ tijdens hun dagelijkse bezigheden. Van Gobius kennen we zowel enkele intense oorlogsmonumenten als vele idyllische kinderportretten.</p>
<p>Het pand van het scholencomplex uit 1950-51 is in 2011 gesloopt. De reliëfs zijn echter behouden gebleven en kregen in 2013 een plaats in de gevel van de nieuwbouw aan dezelfde Roemer Visscherstraat.</p>
";Natuursteen;herplaatst in de gevel rechts naast de ingang van het nieuwe scholencomplex uit 2013;Reliëfs, Leen Blom en Marian Gobius, 1951. Nieuwe locatie in nieuwbouw en situatie in oorspronkelijke schoolgebouw. De reliëfs met planten zijn van Blom.;Ralph Kämena;Sandra Spijkerman;;Roemer Visscherstraat 108, 2533 VG Den Haag, Nederland;52.05140714438671;4.291281752917491;108;Roemer Visscherstraat;Blom, Leen;Gobius, Marian;;;79829.1791984418;452022.277459773
139;Zonder titel;"<p>Met banen donker- en lichtgrijs steen is op de kopse gevel van de voormalige Zuiderpark-HBS een ruimte geschetst waarin blauwe vlakken als vensters opdoemen. Mensfiguren lijken er door naar buiten te kijken. Dit mozaïek vervaardigde Jeroen Voskuyl in 1957 voor het &#8211; destijds &#8211; nieuwe schoolgebouw.</p>
<p>Voskuyl leerde de beginselen van het vak aan de Kunstnijverheidsschool Kunstbeoefening in Arnhem. Daarna studeerde hij in 1933 verder aan de Rijksakademie in Amsterdam. Daar kreeg hij les van de invloedrijke kunstenaar Heinrich Campendonk (1889-1957). Deze professor bracht hem de liefde voor monumentale kunst bij. Via Campendonk verkreeg Voskuyl de opdracht om werk in te zenden voor de tentoonstelling van religieuze kunst tijdens de Wereldtentoonstelling in 1937 in Parijs. Voor zijn mozaïek ontving hij destijds de Zilveren Medaille. Er volgden nog meer opdrachten voor monumentaal werk.</p>
<p>Monumentaal of vrij werk, Voskuyls voorkeur ging uit naar landschappen en figuurstukken, vaak met een mythologisch verhaal als basis. Tot het eind van de jaren veertig waren zijn voorstellingen complex, overladen en figuratief. Kleur gebruikte hij spaarzaam. Dat veranderde tegen 1950. Toen werd kleur een zelfstandig beeldend element en werden de voorstellingen rustiger: slechts enkele objecten plaatste hij in een duidelijke ruimte.</p>
<p>Dat is ook te zien in het mozaïek voor de voormalige Haagse HBS. Waarschijnlijk kwam dit kunstwerk in nauw overleg met architect S. Schamhart (1919-2007) tot stand. Vooral de wijze waarop de benodigde ventilatieroosters als natuurlijk element in de voorstelling zijn opgenomen, wijst daarop. De diagonale lijnen en de ladders in de compositie en zeker de gele, taps toelopende band tegels zorgen voor dynamiek. De voorstelling verwijst naar de wederopbouw en het belang van onderwijs. Door dit alles is dit mozaïek een typisch voorbeeld van wederopbouwkunst.</p>
";Steen, mozaïek;op de gevel boven de hoofdingang van het voormalige schoolgebouw;Zonder titel, Jeroen Voskuyl, 1957;Ralph Kämena;Sandra Spijkerman;;Zuidlarenstraat 57, 2545 VP Den Haag, Nederland;52.05165023838242;4.269816637048334;57;Zuidlarenstraat;Voskuyl, Jeroen;;;;78357.352770583;452071.765678697
140;Z.T. (Buizenplastiek);"<p>Dit schoolgebouw werd in 1957 geopend als HBS Zuiderpark. Architect was Sjoerd Schamhart. Hij maakte een licht en functioneel gebouw, geheel in de stijl van die tijd. Destijds kregen veel kunstenaars een opdracht om het gebouw te verfraaien. Zo ook Jan Snoeck. De architect vroeg hem iets te doen met het ontluchtingsrooster van de kelder van de school. Snoeck moest direct aan pijpen en buizen denken. Zo ontstond dit beeld opgebouwd uit verschillende soorten buizen van uiteenlopende diktes en lengten.</p>
<p>Met al zijn buizen had het kunstwerk van Snoeck wel iets weg van de Russische Spoednik-raket die in hetzelfde jaar werd gelanceerd. In de volksmond werd het daarom al gauw de ‘Snoecknik’ genoemd. Juist door dat materiaalgebruik is deze buizenplastiek binnen het oeuvre van Snoeck een vreemde eend in de bijt. Daarover zei de kunstenaar in een interview in ‘Goede sier gemaakt’, een boek over wederopbouwkunst in Den Haag Zuidwest: “De vorm van de buizen lag vast, ik kon alleen variëren in doorsnede, lengte en kleur. Ik was dus genoodzaakt indirect te werken”. Terwijl Snoeck nu juist bekend staat om de vrije, organische manier waarop hij vormen maakt. Begin jaren zestig koos hij voor klei, een materiaal waarmee hij direct aan de slag kon. Alles wat hij met het materiaal doet, is zichtbaar in de vorm die daaruit ontstaat. Dat geldt niet voor de buizenplastiek. Daar is het materiaal een stuk weerbarstiger. En dat zie je terug in het eindresultaat.</p>
<p>De kleuren zwart, wit en helder blauw die Snoeck voor zijn buizen koos, had hij afgeleid van het schoolgebouw zelf. Een vrolijk geel zoals dat later veelvuldig in zijn werk aanwezig is, ontbreekt hier nog. Bij de renovatie van het pand in 2010 zijn de meeste kunstwerken ook onder handen genomen. Vanwege aantasting door roest is de ‘Snoecknik’ zelfs geheel gereconstrueerd.</p>
";Metaal, beschilderd;Ontluchtingsrooster kelder schoolgebouw;Z.T. (Buizenplastiek), Jan Snoeck, 1957;Ralph Kämena;Sandra Spijkerman;;Zuidlarenstraat 59, 2545 VP Den Haag, Nederland;52.05148364597107;4.269438445577234;59;Zuidlarenstraat;Snoeck, Jan;;;;78331.1283653747;452053.631809536
120;Kleuter op driewieler;"<p>Bij de kleuterschool aan de Diamanthorst staat een bronzen beeldje van een verdwaalde ‘ontdekkingsreiziger in spe’. De parmantige peuter lijkt min of meer toevallig op deze plek terechtgekomen te zijn tijdens een avontuurlijke verkenningstocht door de stad. De kleine wereldburger ziet er onbevangen, vrolijk en zelfverzekerd uit en lijkt niets liever te willen dan de wijde wereld ontdekken.</p>
<p>‘Kleuter op driewieler’ is een ongecompliceerd en pretentieloos beeld van Renske Morks. Kind en driewieler zijn ruw gemodelleerd. Aan details is niet al te veel aandacht besteed. Figuur en fiets zijn als het ware met elkaar vergroeid tot één compacte en gesloten vorm. Het geheel ziet eruit als een amorfe massa waaruit moeiteloos een herkenbare voorstelling te destilleren is.</p>
<p>Morks heeft geen moeite gedaan om openingen te creëren in het beeld. De bronssculptuur is vrij massief. Ook heeft de beeldhouwer niet geprobeerd om beweging te suggereren. Toch is het uiteindelijk een speels beeld geworden. Alles draait om het spontane karakter en om het versterken van de suggestie van kinderlijke eenvoud en onbevangenheid. Dit in tegenstelling tot grootste deel van haar beelden waarbij de menselijk torso het hoofdmotief vormt.</p>
<p>Door aard en afmetingen van ‘Kleuter op driewieler’ ontsnapt deze sculptuur van Morks aan het traditionele idee van een monumentaal gebaar in de openbare ruimte. Het oogt tamelijk klein en lijkt niet doelbewust voor die openbare ruimte gemaakt te zijn. De kracht van de verbeelding schuilt voor een belangrijk deel in de onverwachte en ontwapenende aanwezigheid van de kleuter.</p>
";Brons;op het schoolplein;Kleuter op driewieler, Renske Morks, ongedateerd;Ralph Kämena;Wim van der Beek, eindredactie Sandra Spijkerman;;Diamanthorst 10, 2592 GH Den Haag, Nederland;52.09362568993154;4.35395329164888;10;Diamanthorst;Morks, Renske;;;;84194.5570308208;456656.096388674
121;Meisje op koffer;"<p>Zelfverzekerd speurt het meisje dat Jaroslawa Dankowa maakte voor station Mariahoeve de omgeving af. Ze zit op haar koffer. Wijdbeens en met een kaarsrechte rug. Haar langgerekte bovenlichaam is een kwartslag gedraaid ten opzichte van haar onderlijf. Zoekt ze iemand? Of tuurt ze naar een stationsklok of een aankomende trein? De beeldhouwer heeft haar ondanks de vervorming van het lichaam zo levendig en levensecht verbeeld dat het meisje door haar houding vragen oproept over wat haar bezighoudt.</p>
<p>De bijzondere combinatie van lichamelijke vervorming en levensechtheid is het handelsmerk bij uitstek van Dankowa. Iedereen ziet onmiddellijk dat de lichaamsverhoudingen niet kloppen, maar tegelijkertijd wordt de expressiviteit van het beeld zodanig versterkt dat de gebeeldhouwde mensfiguren aan levensechtheid winnen.</p>
<p>Dankowa geniet enige bekendheid in Nederland. Toen de communisten in 1948 de macht grepen, vluchtte ze van Sofia naar Nederland. Haar zuster Stiffany constateerde dat Jaroslawa bijzondere artistieke gaven bezat en stimuleerde haar om voor het vak van beeldhouwer te kiezen. Hoewel zij vijf jaar lang avondlessen aan de Haagse Vrije Academie volgde, bleef zij zichzelf als autodidact beschouwen. Haar omvangrijke oeuvre bewijst dat zij een vakvrouw was.</p>
<p>Het Indisch Monument in Den Haag is het bekendste monumentale werk van Dankowa. De beeldengroep wordt algemeen als één van bekendste oorlogsmonumenten in Nederland beschouwd. De toestand waarin de slachtoffers van de Japanse bezetting verkeren, verschilt hemelsbreed van de situatie van het wachtende meisje dat op haar koffer zit. Toch is de beeldtaal in beide gevallen kenmerkend voor de stijl en werkwijze van Dankowa. De figuren zijn niet gedetailleerd weergegeven. De lichaamsvormen zijn gestileerd en meestal langgerekt. De houdingen zijn kenmerkend voor de situatie waarin de mensfiguren zich bevinden. Dankowa heeft via het menselijk lichaam een breed spectrum van emoties en gemoedstoestanden weten te verbeelden.</p>
";Brons;rechts in entree voor station Mariahoeve;Meisje op koffer, Jaroslawa Dankowa, 1978.;Ralph Kämena;Lidwien Nielander, eindredactie Sandra Spijkerman;;Den Haag Mariahoeve, 2272 TK Voorburg, Nederland;52.090407296038904;4.369248337681584;;;Dankowa, Jaroslawa;;;;85237.6113067178;456283.23976296
122;Afgeknotte boom;"<p>De afgeknotte boom van Rein Draijer, die in 1979 geplaatst werd in het plantsoen voor de toenmalige Thorbecke Scholengemeenschap maakt in één oogopslag duidelijk dat de kunstenaar kiest voor het abstraheren van de werkelijkheid zonder de herkenbaarheid uit het oog te verliezen. Het bronzen beeld is ondanks de vormvereenvoudiging te herleiden tot een afgeknotte boom maar door de stileringen ziet die boom er wel onnatuurlijk en gekunsteld uit.</p>
<p>Draijer woonde en werkte vanaf 1922 in Den Haag. Daar studeerde hij aan de Koninklijke Academie van Beeldende Kunsten. Opmerkelijk is zijn veelzijdige ontwikkeling. Hij manifesteerde zich niet alleen nadrukkelijk als beeldhouwer van plant- en diervormen en schilder van landschappen, stillevens en portretten, maar ook als ontwerper van affiches en postzegels. Hoewel hij abstraheringsprocessen toelaat, blijft zijn werk grotendeels figuratief.</p>
<p>Draijer was in zijn tijd een bekend en gewaardeerd kunstenaar. Dat blijkt bijvoorbeeld uit de prijzen die een hem werden toegekend. Zo ontving hij in 1952 de Jacob Marisprijs, een jaarlijkse Haagse kunstprijs, en in 1958 volgde de Jacob Hartogprijs, een jaarlijkse prijs van kunstenaarsvereniging Pulchri Studio. Vier jaar later was zijn werk te zien of de internationaal hoog in aanzien staande Biënnale van Venetië. Als docent aan de Koninklijke Academie van Beeldende Kunsten in de hofstad (1937-1964) heeft hij zonder twijfel invloed gehad op veel van zijn studenten, waaronder Peter Struycken (1939) en Co Westerik (1924).</p>
";Brons;in plantsoen voor scholengemeenschap;Afgeknotte boom, Rein Draijer, 1966.;Ralph Kämena;Wim van der Beek, eindredactie Sandra Spijkerman;;Isabellaland 265, 2591 CG Den Haag, Nederland;52.09552185648535;4.368681303388224;265;Isabellaland;Draijer, Rein;;;;85206.7366636598;456852.786140443
123;Zon;"<p>Aan de muur van de Kennedyschool prijkt een vlammende zon in brons. De krachtige, beweeglijke stralen waaieren uit vanuit twee in elkaar geplaatste cirkels. In het Zuiderpark staat een evenzo sterk schitterende, en tot in detail uitgewerkte zon. Oorspronkelijk stond dit beeld bij een school. Kennelijk vond de Voorburgse kunstenaar Aart van den IJssel de zon als thema passen bij het elan van de jeugd. Stralend, vrolijk en uitbundig.</p>
<p>Opgeleid als klassiek beeldhouwer in steen lukte het Van den IJssel in de jaren vijftig van de vorige eeuw steeds minder goed zijn ideeën in dat materiaal weer te geven. Het knippen, snijden, zagen, lassen en solderen van metalen draden en platen lag hem veel beter. In die tijd was dat een tamelijk nieuwe manier van werken. Overigens kreeg Van den IJssel als keramist ook veel opdrachten. Na de oorlog was er grote behoefte aan decoratie van nieuwe gebouwen. Van den IJssel maakte keramische reliëfs en beelden voor gebouwen in het hele land, waaronder veel scholen.</p>
<p>Tot zijn oeuvre behoren vogels, paarden, insecten, kruisen, ruiters, zonnen, machientjes op wielen &#8211; variërend van brons, ijzer, messing tot bladgoud. Van den IJssel verbeeldde in metaal talloze onderwerpen, maar centraal staat de natuur, die hem mateloos fascineerde. Kort getypeerd is het werk figuratief, fantasierijk en expressief. Ook is de term ‘surrealistisch’ met het werk verbonden. Dit hangt zonder meer samen met Van den IJssels stijl. Opgebouwd uit platen metaal lijken mens en dier gepantserd, of zijn dat daadwerkelijk. Ze zien er vervaarlijk uit, zelfs onwerkelijk, net als zijn sterk uitvergrote sprinkhanen en libelles. ‘Kwetsbaar gepantserd’ is de poëtische titel van een publicatie over het werk van Van den IJssel, geschreven door kunsthistoricus Saskia Gras. In het pantser zit agressie, maar het dient ook ter bescherming van het kwetsbare.</p>
";Brons;op de gevel van de Kennedyschool;Zon, Aart van den IJssel, 1961.;Ralph Kämena;Nicole Spaans, eindredactie Sandra Spijkerman;;Gradaland 3, 2591 HB Den Haag, Nederland;52.09717457600752;4.363448313600169;3;Gradaland;IJssel, Aart van den;;;;84850.7604138183;457041.696780587
124;Ruimtelijke arceringen;"<p>Eigenlijk werkten ze altijd samen: de Amsterdammer Matthijs van Dam en de Hagenaar Peter Jansen. Hun verschillende achtergronden (de één was van huis uit ontwerper en de ander begon ooit als schilder) zagen ze als een verrijking. Ze voltooiden veel grote projecten en werkten in een abstracte beeldtaal van veelal rijzige of gebogen en gedraaide palen.</p>
<p>Van Dam overleed jong. Daardoor kwam vroegtijdig een eind aan de jarenlange samenwerking. ‘Ruimtelijke arceringen’ was een soloproject van Matthijs van Dam. Het tweedelige kunstwerk markeert begin en eind van de Zuid-Hollandlaan. Bij de kruising met de Koningskade staan enkele lichtgele palen. De polyester masten zijn in een hoek van 60 graden in de smalle middenberm geplaatst en variëren in lengte, met een maximum van ongeveer 10 meter.</p>
<p>De titel ‘Ruimtelijke arceringen’ is toepasselijk. De korter en langer wordende, iets taps toelopende buizen lijken op geschetste lijnen. Het beeld is een driedimensionale vertaling van lijnen of krassen op papier. In de omzetting van plat vlak naar sculptuur heeft Van Dam de ruimtelijkheid tot een minimum beperkt. Het is een sober beeld geworden in een onrustige omgeving.</p>
<p>Van opzij bekeken wordt duidelijk dat Van Dam met een patroon van diagonalen de horizontale en verticale lijnvoering in de omringende architectuur doorbreekt. Maar de diagonalen gaan niet uitsluitend in tegen de belijning van de gebouwen. Ze gaan mee met de beweging van één van de rijbanen en onderstrepen daardoor de snelheid van het verkeer dat er overheen raast. In de drukte hebben de schuine masten een signaalfunctie: hier is een kruising!</p>
";Poleyster;hoek Zuid-Hollandlaan;Ruimtelijke arceringen, Mathijs van Dam, 1981.;Gemeente Den Haag;Nicole Spaans, eindredactie Sandra Spijkerman;;Den Haag, Boslaan (Noord), 2514 AB Den Haag, Nederland;52.08783769006705;4.321187465190142;;;Dam, Matthijs van;;;;81939.8669652525;456044.642235842
125;De knoop (Square Knot);"<p>Ergens in het jaar 1967 maakt hij zijn eerste ‘Knoop’. Met deze serie beelden en met zijn ‘Krijgers’ kreeg de Japans-Amerikaanse kunstenaar Shinkichi Tajiri wereldwijde bekendheid. In verschillende formaten en materialen heeft hij over de hele wereld knopen gemaakt. Ook in Den Haag bevindt zich er een twee, waaronder deze vierkante ofwel ‘Square Knot’. Deze donkere, bronzen knoop van twaalf meter hoog is strikt symmetrisch, in tegenstelling tot bijvoorbeeld de horizontaal georiënteerde ‘Knoop’ (1974) in aankomsthal 1 op Schiphol.</p>
<p>Tajiri’s carrière begon na de Tweede Wereldoorlog met zijn vertrek uit de Verenigde Staten. Daar was hij geboren als kind van Japanse ouders. In Parijs volgde hij lessen van beroemde kunstenaars als Zadkine en Leger. Hij kwam er bovendien in aanraking met andere vooruitstrevende kunstenaars en groepen als de Cobrabeweging. Zelf experimenteerde hij volop met nieuwe materialen en technieken (polyester, fotografie, video/film) en met een expressieve, sterk geabstraheerde vormentaal geïnspireerd op zowel de Japanse als de Amerikaanse cultuur. Geweld, snelheid en erotiek zijn de drie belangrijkste thema’s in zijn oeuvre. Sinds 1956 woonde en werkte hij in Nederland, vanaf 1962 op zijn kasteel in het Limburgse Baarlo.</p>
<p>Tajiri koos de knoop als motief omdat het een van de meest basale en elementaire vormen is die mensen over de hele wereld gebruiken. Het is een teken van eenvoud en kracht. Of zoals hij in een interview in de Zwolse Courant (5-12-2003) zei: ‘Die knoop staat voor communicatie, eenwording, ontmoeting en desgewenst paring’. Juist door het formaat en materiaal aan te passen aan de omgeving en de opbouw van de knoop te variëren, bleef het motief Tajiri de rest van zijn leven fascineren.</p>
";Brons;in nis zijkant Shell-gebouw;De Knoop (Square Knot), Shinkichi Tajiri, 1986.;Ralph Kämena;Sandra Spijkerman;;Carel van Bylandtlaan 5, 2596 HP Den Haag, Nederland;52.092992018712316;4.3110423722137625;5;Carel van Bylandtlaan;Tajiri, Shinkichi;;;;81253.1028719069;456628.323111503
126;Objectengroep met cascade (Monument Rijkswaterstaat);"<p>Wie mee raast met het verkeer op de Koningskade, ziet slechts een glimp van de gigantische betonnen pylonen voor het gebouw van Rijkswaterstaat. Wie meer tijd heeft, beklimt het dijkje. Daar klinkt het oorverdovend kabaal van stromend water. Rond de pijlers zijn telkens nieuwe gezichtspunten te ontwaren.</p>
<p>Het ontwerp van het monument voor Rijkswaterstaat is in alle opzichten doordacht. De bedenker en maker (Joop Beljon: beeldhouwer en omgevingsvormgever) was jarenlang directeur aan de nabijgelegen Koninklijke Academie van Beeldende Kunsten (1958-1985).</p>
<p>Als letterontwerper en graficus had Beljon uitgesproken ideeën ontwikkeld over vormgeving. Die bracht hij naar voren in projecten, lezingen en boeken. Uitgangspunt vormde de mens en de manier waarop die het werk spiritueel en fysiek zou ervaren. Daarbij baseerde Beljon zich op de basisvormen uit de natuur en het vierkant en de koepel uit de soefi-architectuur van de oude Perzen. Een universeel geldende vormentaal maakte het volgens Beljon mogelijk dat kunstenaars overal ter wereld konden samenwerken.</p>
<p>Van grote invloed was zijn visie op omgevingsvormgeving. ‘Te veel bouwen, te weinig kunst’ was zijn kritiek op de hedendaagse architectuur. In zijn boek ‘Twaalf Omgevingen’ belicht hij zijn visie aan de hand van twaalf projecten in de openbare ruimte. Zijn eerste werk was een 120 meter lange afscheiding bij een highway op het Californische Long Beach, bedoeld als ‘visuele opdonder’ voor de automobilisten.</p>
<p>Bij de Koningskade beoogde Beljon het contrast tussen mens en gebouw te overbruggen door de variatie in hoogte en dikte van de pylonen. Het beton wordt ‘aaibaar’ door de afdruk van de houten bekisting. De dijk, het water, de stand van de zon, de kleur en de hoogte van de pylonen, vormen in onderlinge samenhang een waar monument voor Rijkswaterstaat en een typerend voorbeeld van het gedachtegoed van Beljon.</p>
";Beton en water;voor het kantoorgebouw van Rijkswaterstaat, naast het provinciehuis;Objectengroep met cascade (Monument Rijkswaterstaat), Joop Beljon, 1970.;Ralph Kämena;Lidwien Nielander, eindredactie Sandra Spijkerman;;Zuid Hollandplein 22, 2596 AW Den Haag, Nederland;52.08748310229375;4.315194025061788;22;Zuid Hollandplein;Beljon, Joop;;;;81528.5401741781;456011.243315077
127;Uil en gier met slang;"<p>Perfectie in strakke lijnen, afgeschuinde hoeken en vereenvoudigde vormen. Dat zijn de kenmerken van de vormentaal van Johan Altorf. Hij was een van de belangrijkste beeldhouwers van Nederland rond 1900. Die karakteristieke vormentaal komt nadrukkelijk naar voren in het zwarte marmer. Dat is te zien bij de gestileerd weergegeven uil en gier met slang, die zijn opgenomen in de ingangspartij van een flat van de architecten J. Wils en F.L.J. Lourijsen aan het Jozef Israelsplein. Het was Altorf niet te doen om de symbolische betekenis van de uil (wijsheid) of de slang (kwaad). Centraal stond de schoonheid van de dieren, die de beeldhouwer benadrukte door alleen de grote lijn van het dier uit te werken en details achterwege te laten.</p>
<p>Met zijn dieruitbeeldingen trad Altorf in de voetsporen van de Amsterdamse beeldhouwer Joseph Mendes da Costa (1863-1939), die de weg van de stilering en de vervaardiging van grote kleiplastieken al eerder was ingeslagen. Hoewel Altorf ook wel monumentaal werk vervaardigde, zoals het Goeman Borgesius-monument en het Juliana-monument in Den Haag, geniet hij de grootste bekendheid om zijn gestileerde weergave van dieren, veelal reliëfs die in de architectuur zijn geïntegreerd. Deze sterk met de architectuur verweven sculptuur wordt dan ook bouwbeeldhouwwerk genoemd.</p>
<p>Altorfs bekendheid reikte tot buiten de stadsgrenzen van zijn geboorteplaats Den Haag. In Leiden werd hij gevraagd het 3 oktober-monument te vervaardigen en hij leverde een bijdrage aan twee raadhuizen van de architect A.J. Kropholler (1881-1973) in Wateringen en Leidschendam. Voor een flatgebouw aan de Rotterdamse Westzeedijk werkte Altorf opnieuw samen met architect Lourijsen. Voor de drie ingangspartijen van deze Rotterdamse flat met luxeappartementen ontwierp hij diverse dierfiguren, waaronder kameleons, een haan en verschillende vogels.</p>
";Namense hardsteen;hoek Jozef Israellaan, hoofdingang flatgebouw;Uil en gier met slang, Jan Altorf, 1926.;Ralph Kämena;Wim van der Beek, eindredactie Sandra Spijkerman;https://www.monumentenzorgdenhaag.nl/monumenten/jozef-israëlsplein-9-34-jozef-israëlslaan-61;Jozef Israëlsplein 34, 2596 AT Den Haag, Nederland;52.09093118627838;4.3186936099258455;34;Jozef Israëlsplein;Altorf, Jan;;;;81774.0236577095;456391.308278547
128;Cricketspeler;"<p>Het beeld ‘Cricketspeler’ van Jaroslawa Dankowa dat als blikvanger fungeert op het terrein van de Haagse Cricket Club (HCC), straalt de dynamiek en beweeglijkheid uit waar de sportman voor staat. In de verbeelding van de cricketspeler zijn volle actie en uiterste concentratie verenigd. De batsman staat klaar om de bal met zijn slaghout te raken en buiten het bereik van de veldpartij te slaan, terwijl hij tegelijk probeert zijn wicket te beschermen. Hij gaat volledig op in zijn sport en in de perfecte beweging die daarbij hoort.</p>
<p>Dankowa, in 1948 gevlucht uit haar woonplaats Sofia, is beeldhouwer geworden op aanraden van haar zuster Stiffany. Die constateerde artistiek talent, dat Dankowa uitbouwde door les te nemen aan de Haagse Vrije Academie.</p>
<p>Het Indisch Monument in Den Haag is zonder twijfel het bekendste monumentale werk van Dankowa. Hoe sterk de situatie van de slachtoffers van de Japanse bezetting ook verschilt met de rol van de cricketspeler, de beeldtaal is in beide gevallen kenmerkend voor Dankowa. De figuren zijn niet gedetailleerd weergegeven. De lichaamsvormen zijn meestal gestileerd en enigszins langgerekt. Dynamiek of dramatiek blijken vooral uit de lichaamshouding.</p>
";Brons;op het terrein van HCC;Cricketspeler, Jarosława Dankowa, 1978.;Ralph Kämena;Wim van der Beek, eindredactie Sandra Spijkerman;;Van Hogenhoucklaan 39, 2596 TA Den Haag, Nederland;52.09719435442502;4.32246529810866;39;Van Hogenhoucklaan;Dankowa, Jaroslawa;;;;82042.7098850867;457084.2922869
129;Dansend meisje;"<p>Sinds 1988 stonden er twee bronzen beelden van Jean en Marianne Bremers in Den Haag: ‘Dansend meisje’ in Park Clingendael en een standbeeld van prins Bernhard (1911-2004) voor het hoofdkwartier van de Koninklijke Luchtmacht aan de Binckhorstlaan. Maar in 2006 verhuisde het hoofdkwartier naar Breda en het beeld van de prins ging mee.</p>
<p>Het andere Haagse beeld van het beeldhouwersechtpaar Bremers stond tot 2009 nog temidden van bloemperken en sierlijk geknipte buxushagen in Park Clingendael. Oorspronkelijk had het beeld een plekje op het gazon, later kreeg het een plaats binnen de oud-Hollandse tuin vlakbij het landhuis. Het meisje of de jonge ballerina danst met wapperende staart en doek, hoog op haar tenen. Ze spreidt de armen gracieus, naar boven en naar opzij. Het ragfijne pakje verhult haar soepele, jonge lichaam nauwelijks en laat in ieder geval één borst vrij. Ze gaat geconcentreerd op in het dansspel. Het beeld past goed in de tuin, die – geïnspireerd op de 17<sup>e</sup>-eeuwse tuinkunst – begin 20<sup>e</sup> eeuw werd aangelegd.</p>
<p>De Bremers staan bekend om hun hypernaturalistische bronzen: portretten, dierfiguren, historische beelden en vrij werk, zoals dansers, danseressen en acrobaten. Alles wat ze maken moet de werkelijkheid zo dicht mogelijk benaderen. Zo is de doek waarmee het meisje in Clingendael danst zeer verfijnd weergegeven. Het dunne brons lijkt net zo buigzaam en flexibel als een echte lap stof. Een schets of een tekening vooraf is niet nodig. Ze werken direct in de was met het beeld tussen hen in, zo goed zijn de echtelieden op elkaar ingespeeld. Dat heeft één groot nadeel. Nuchter merkt Jean daarover op in het Brabants Dagblad van 1 september 2006: ‘Als één van ons tweeën doodgaat, is het afgelopen’.</p>
";Brons;in park Clingendael, in oud-Hollandse tuin in de buurt van het herenhuis;Dansend meisje, Jean en Marianne Bremers, 1984. Oude situatie op het gazon.;Ralph Kämena;Nicole Spaans, eindredactie Sandra Spijkerman;;482H+HX Wassenaar, Nederland;52.10141818538682;4.3299314550087065;;;Bremers, Jean;Bremers, Marianne;;;82561.1214476497;457546.71987947
130;Bokstaand kind;"<p>Een beeld met een dubbelfunctie. Je kunt er naar kijken en je kunt eroverheen springen. Bovendien is het verrassend. Want beeldhouwer Carla Rutgers maakte een traditioneel beeld dat tegelijk eigentijds is. Het kind draagt moderne kleding: een bodywarmer en een broek met smalle pijpen met split. Kom je op het schoolplein, kijk dan even goed naar het kinderkopje. Je ziet hoe natuurgetrouw de zachte, neerhangende gezichtshuid van voorhoofd en wangen is weergegeven.</p>
<p>Rutgers vervaardigde de brons ‘Bokstaand kind’ in 1984 ter gelegenheid van de bouw van een nieuwe gymnastiekzaal bij een basisschool. Geboren in Gouda, groeide Rutgers op in Den Haag, waar ze studeerde aan de Koninklijke Academie van Beeldende Kunsten. Begin jaren zeventig maakte ze naam met haar portretten en figuren van mens en dier in terracotta, steen en brons. Haar naturalistische sculpturen hebben zonder uitzondering iets ongedwongens en iets onverwachts.</p>
<p>In 1997 vervaardigde ze de brons ‘Battle Dressed’ voor een winkelcentrum in Breda. Het is een zittend naakt dat speels, maar ook uitdagend haar gezicht half achter een boa verschuilt. Kom je haar rustig winkelend tegen, dan zal je op z’n minst even opkijken. Opkijken doe je ook van het beeld in de vijver achter het Wassenaarse raadhuis. Haar kleed omhooghoudend waadt daar een vrouw door het water. De sculptuur is een citaat uit Rembrandt’s schilderij ‘Badende vrouw’ uit 1654.</p>
<p>Citeren doet Rutgers regelmatig. De citaatkunst kwam als stijlvorm op in de jaren tachtig. Bestaande kunstwerken of onderdelen ervan krijgen een nieuwe betekenis door een andere ordening, een onverwacht verband, of zoals bij Rutgers door de toevoeging van de derde dimensie. Omdat de beschouwer Rutgers driedimensionale baadster, die zich bij de intieme bezigheid van het baden alleen waant, van alle kanten kan benaderen, is de erotische lading expliciet geworden. Bij Rembrandt was deze alleen onderhuids voelbaar.</p>
";Brons / steenachtig;op schoolplein;Bokstaand kind, Carla Rutgers, 1984.;Ralph;Nicole Spaans, eindredactie Sandra Spijkerman;;Utenbroekestraat, Den Haag, Nederland;52.0992725;4.3134343;;Utenbroekestraat;Rutgers, Carla;;;;81427.3451309346;457324.603024387
131;Personificatie van de elektriciteit;"<p>Op het eerste gezicht ziet het beeld dat voor de gevel van het transformatorhuisje aan de Van Diepenburchstraat staat, er uit als een held uit de Griekse of Romeinse mythologie. De mannenfiguur bezit alle kenmerken die aan klassieke beeldhouwkunst worden toegedicht. Er is weinig fantasie voor nodig om er verwantschappen in te ontdekken met het wereldberoemde Herculesbeeld dat in Museo Pio-Clementino in Vaticaanstad staat te pronken.</p>
<p>De levensgrote mannentors die zich omstreeks 1430 nog in het Palazzo Colonna in Rome bevond en ook wel wordt aangeduid als ‘de mannentors van Belvédère’ stelt een superman voor die zelfs de meest extreme uitdagingen aandurft. Deze heldhaftige figuur is het symbool voor krachtdadig optredende mensen met een missie. De ‘Personificatie van elektriciteit’ die Dirk Bus in 1942 ontwierp, vertoont sterke gelijkenis met het Herculesbeeld. Toch is er ook een opmerkelijk verschil. Het beeld van Bus bezit nog alle ledematen en hoort dus niet thuis in de categorie torso’s. Maar verder beantwoordt het aan alle schoonheidsidealen die de oude Grieken en Romeinen huldigden en in hun standbeelden vertaalden.</p>
<p>Bus studeerde zowel aan de Koninklijke Academie van Beeldende Kunsten te Den Haag als aan de Rijksakademie in Amsterdam. Zijn academische scholing werd door hem één-op-één omgezet in academische kunst. Dat academisme is terug te vinden in de vrij letterlijke vertaling van overgeleverde sculpturale principes die in de oudheid gangbaar waren. Bus kende zijn klassiekers en hij liet zich graag door hen inspireren. Met zijn ‘Personificatie van elektriciteit’ levert hij het overtuigende bewijs dat hij goed heeft gekeken naar zijn illustere voorgangers en dat hij hun adviezen met betrekking tot de verbeelding van de tijdloze, evenwichtige mens en de onverzettelijke held ter harte genomen heeft.</p>
";Steen;op de gevel van een transformatorhuisje;Personificatie van de elektriciteit, Dirk Bus, 1942.;Ralph Kämena;Wim van der Beek, eindredactie Sandra Spijkerman;;Van Diepenburchstraat 34, 2597 PV Den Haag, Nederland;52.09884944303307;4.3125195208320655;34;Van Diepenburchstraat;Bus, Dirk;;;;81363.9724031064;457278.465300857
132;De Paprikabrug;"<p>Normaal gesproken maakt keramist Wietske van Leeuwen schalen en potten met deksels. Strakke wanden komen daar bij haar niet aan te pas. Van Leeuwen stapelt telkens eenzelfde vorm op elkaar. Ze gebruikt bijvoorbeeld schelpen, repen berenklauw of peren. Daarvan maakt ze tientallen afdrukken in klei die ze bovenop elkaar plaatst. Het resultaat is een weelderige, barokke vorm met een zorgvuldige afwerking. Verzamelingen van exotische objecten uit de natuur zoals die in de zestiende en zeventiende eeuw in rariteitenkabinetten (lees: voorlopers van het museum) werden samengebracht, zijn voor Van Leeuwen daarbij een inspiratiebron.</p>
<p>In 2006 nodigde Stroom Den Haag samen met de Ontwikkelingscombinatie Wateringse Veld Van Leeuwen uit om een keramisch werk voor deze nieuwe wijk te bedenken. Het werd een monumentale toepassing op een brug. Net als Hans van Bentem, Dora Dolz en Tejo Philips kreeg ook Van Leeuwen mee dat ze met haar ontwerp moest refereren aan de tuinbouw die hier vroeger zat.</p>
<p>Voor het midden van de brug maakte Van Leeuwen een groot reliëf van drie bij één meter. Daarop is een collage te zien van prei omringd met witte en blauwe druiven. In het midden bevindt zich een paprika met bolletje knoflook als een soort anemoon daarbovenop. Op de duikers aan weerszijden van de brug prijken vier grote rozetten opgebouwd uit tomaten, rode paprika’s, bolletjes knoflook en een enkele wijngaardslak. Eigenlijk was het reliëf al in 2009 klaar. Door de crisis van 2008 stagneerde de verkoop van de huizen en daarmee de bouw van Wateringse Veld. Eind 2011 werden Van Leeuwens reliëfs alsnog geïnstalleerd.</p>
<p>Opmerkelijk genoeg duiken er na het ontstaan van dit ontwerp voor de brug ook in Van Leeuwens vrije werk paprika’s en pompoenen op. Deze opdracht gaf blijkbaar een nieuwe dimensie of impuls aan haar oeuvre. Ze vervaardigde in 2009 zelfs een hele paprikaschaal.</p>
";Keramiek;op de hoek met de Kennemerlandsingel;De Paprikabrug, Wietske van Leeuwen, 2011;Ralph Kämena;Sandra Spijkerman;;Ellertsveldlaan 120, 2548 AD Den Haag, Nederland;52.03707954518254;4.290840325933845;120;Ellertsveldlaan;Leeuwen, Wietske van;;;;79774.8361635468;450428.802656325
133;Tante Kees;"<p>Even lijkt het alsof er zomaar herten uit het bos achter de school vandaan zijn gesprongen. Twee seconden later dringt het tot je door dat dat onmogelijk kan, zo midden in de stad. Dit roedel herten op het dak van de gymzaal van de basisschool aan de Guntersteinweg is een kunstwerk. Jens Pfeifer is de maker.</p>
<p>Pfeifer genoot zijn opleiding tot beeldend kunstenaar aan het Royal College of Arts in Londen (1988-1989) en de Gerrit Rietveld Academie in Amsterdam (1989-1992). Sindsdien maakt hij sculpturen, tekeningen en plaatsgebonden kunstwerken. Omdat hij is opgegroeid in de bossen, vormen bomen en de dieren die daarin leven een belangrijk vertrekpunt voor zijn werk. Met figuratieve beelden vertelt hij verhalen over de verandering van mens naar dier. Of andersom. De wezens die hij ons voorschotelt bevinden zich ergens op de grens tussen natuur en cultuur in. Dat heeft een vervreemdend effect. Zoals ook bij Pfeifers ‘Killerbunny’ (2002): een reusachtig konijn met pistolen dat hij exposeerde in galeries.</p>
<p>Die vervreemding is ook terug te zien bij de ‘Herten’ die Pfeifer in 2007 in opdracht van Stroom Den Haag. Door de percentagregeling voor scholen kwam er geld vrij voor kunst bij de bouw van de nieuwe gymzaal voor de basisschool De Grote Beer. De herten hebben niet alleen takken als geweien, op zichzelf al merkwaardig, ook hun houding en gedrag valt op. Sommige herten zijn duidelijk nieuwsgierig en kijken brutaal over de rand van het dak naar de spelende kinderen. Andere herten zijn eerder verlegen en kijken van een veilige afstand toe of zijn gewoon lekker aan het eten. Net mensen dus. Dat dit kunstwerk de bijzondere naam ‘Tante Kees’ meekreeg, komt omdat de kunstenaar de kinderen van de school namen voor de herten heeft laten bedenken. Uit hun lijst selecteerde hij zijn favorieten: Tante Kees, Ali, Moo, Valentino, Big Hed en Zoezoe.</p>
";Kunststof;op het dak van de school;Tante Kees, Jens Pfeifer, 2007;Ralph Kämena;Sandra Spijkerman;;Guntersteinweg 62, 2531 RH Den Haag, Nederland;52.04523721816499;4.29800773383791;62;Guntersteinweg;Pfeifer, Jens;;;;80280.2032318185;451328.934558276
134;De hulpvaardige;"<p>Eind jaren vijftig van de twintigste eeuw werd aan het Westhovenplein in Moerwijk een nieuwe HBS gebouwd: de toenmalige christelijke HBS Overvoorde. In dat pand is het grootste aantal kunsttoepassingen te vinden van het naoorlogse Den Haag: drie glas-in-loodramen en maar liefst vijf verschillende soorten reliëfs. En dan is er nog het forse betonnen beeld dat zich buiten bovenaan de trap naar de ingang bevindt. Deze vrijstaande sculptuur is gemaakt door de Rotterdamse kunstenaar Kees Timmer. Het verbeeldt een mens die een ander helpt. De beeldhouwer heeft ze als één samenvloeiend geheel weergegeven.</p>
<p>Hoewel het duidelijk om twee mensfiguren gaat, zijn ze door de kunstenaar sterk geabstraheerd. Monden ontbreken bijvoorbeeld en ook de lichamen zijn in één beweging gemaakt zonder al te veel aandacht voor details. Desondanks komt het begrip hulpvaardigheid direct over.</p>
<p>Timmer volgde in de jaren twintig avondlessen aan de latere Willem de Kooning Academie in Rotterdam. Dieren waren zijn specialisme. Bijzonder levendig en haast als personen wist hij ze op het doek te zetten. Met deze dierenschilderijen geniet hij dan ook de meeste bekendheid. Van groot belang voor zijn ontwikkeling was de uitnodiging van het Prins Bernardfonds in 1950 om het Krugerpark in Zuid-Afrika te bezoeken. Vanaf dat moment schilderde hij behalve Hollandse katten, honden en paarden ook tijgers, apen en ander wild.</p>
<p>Naast zijn dierenschilderijen heeft Timmer altijd in opdracht gewerkt. Hij genoot van het (decoratieve) werk op monumentaal formaat. Zijn eerste wandschildering dateert van 1948 in de kantine van scheepswerf Wilton in Rotterdam. Daarnaast maakte Timmer vrijstaande sculpturen. Beroemd is zijn levensgrote stier van plaatijzer die hij in 1958 voor de Wereldtentoonstelling in Brussel maakte. Uit één enkele, lange plaat staal schiep hij de contouren van een stier. Met net zo’n trefzeker gevoel voor eenvoud heeft hij ‘De hulpvaardige’ gebeeldhouwd</p>
<p>Na de sloop van de HBS aan het Westhovenplein heeft dit beeld van Timmer een nieuwe plek gevonden op de Aagje Dekenlaan. Daar staat het witte beeld in de middenberm ter hoogte van het Roemer Visscher College.</p>
";Beton, beschilderd;middenberm ter hoogte van het Roemer Visscher College;De hulpvaardige, Kees Timmer, 1959. Nieuwe locatie middenberm Aagje Dekenlaan en oude situatie bij de HBS, Westhovenplein.;Ralph Kämena;Sandra Spijkerman;;Aagje Dekenlaan 78, 2533 SK Den Haag, Nederland;52.051496028126415;4.2923444145068945;78;Aagje Dekenlaan;Timmer, Kees;;;;79902.2139499322;452031.065917709
150;Vlucht;"<p>De meeste mensen kennen alleen zijn gestileerde mensfiguren van kleurrijke keramiek. Je kunt deze sculpturen van Jan Snoeck overal in Nederland op pleinen en langs straten aantreffen. Ook in Den Haag. Dit beeld van staal lijkt echter allerminst op menselijke wormen in felle kleuren. Het ligt dan ook niet voor de hand deze abstracte sculptuur toe te schrijven aan deze beeldhouwer.</p>
<p>Dat ‘Vlucht’ niet op zichzelf staat, daar getuigen ‘Spectre’ en ‘Rasp’ van die elders in Den Haag te zien zijn. Ook dat zijn abstracte sculpturen die Snoeck uit geometrische vormen heeft opgebouwd. Die vormentaal blijkt typerend voor zijn vroege werk.</p>
<p>Die vroege abstracte fase in Snoecks oeuvre is niet zo heel verwonderlijk als je naar zijn opleiding kijkt. In 1949 rondde hij zijn studie aan de Koninklijke Academie van Beeldende Kunsten te Den Haag af. Daarna werkte hij een jaar (1953) in Parijs in het atelier van de kubistische beeldhouwer Zadkine, bekend van de ‘Verwoeste stad’, het monument voor het bombardement van Rotterdam.</p>
<p>Hoewel geometrische uitgangspunten voor ‘Vlucht’ beeldbepalend zijn, is het niet moeilijk om een opwaartse beweging in het beeld te herkennen. Een verwijzing naar het vliegen is in deze sculptuur duidelijk terug te vinden in de abstracte vleugelvormen. Ondanks de suggestie dat de vorm opstijgt, blijft hij echter stevig verbonden met de sokkel.</p>
<p>Halverwege de jaren zestig van de 20<sup>e</sup> eeuw kwam Snoeck in aanraking met keramiek. Dat materiaal bood hem niet alleen de gelegenheid met kleur te gaan werken, het gaf ook meer vrijheid in vormen. In klei ontwikkelde hij de voor hem zo kenmerkende beeldentaal van ronde organische vormen en frisse kleuren. Dat wil niet zeggen dat hij nooit meer iets in metaal heeft gerealiseerd. Wat wel verdween was de abstract geometrische vormentaal die in ‘Vlucht’ nog aanwezig is.</p>
";Roestvast staal;op de hoek met de Meppelweg in het plantsoen bij het Randveen;Vlucht, Jan Snoeck, 1960;Ralph Kämena;Wim van der Beek, eindredactie Sandra Spijkerman;;Randveen 43, 2544 RG Den Haag, Nederland;52.04015018163558;4.247638730649577;43;Randveen;Snoeck, Jan;;;;76816.1575676513;450816.050596219
151;Voetbalkeeper;"<p>‘Caught in the act’ is een bekende Engelse uitdrukking. In het Nederlands zou dat vertaald kunnen worden met ‘gevangen in het moment van volle actie’. Wie het beeld ‘Voetbalkeeper’ van Peter Kortekaas ziet, begrijpt onmiddellijk wat daarmee bedoeld wordt. De bronsfiguur verbeeldt een sportman die is gevangen in het moment. Hij heeft de bal klemvast in zijn handen en maakt aanstalten om die weer in het spel te brengen. De actie is voorgoed bevroren en vereeuwigd in brons.</p>
<p>De voetbalkeeper is kenmerkend voor de directe stijl en werkwijze van Kortekaas. Hij legt kippen, paarden, hazen, geiten, kamelen, voetballers en andere (sport)mensen steeds vast in volle actie. Dynamiek en beweging zijn eerder regel dan uitzondering. Dat geldt voor het beeld van de uiterst geconcentreerde keeper bij de entree van de voetbalvelden van het sportcomplex aan de Voorthuizenstraat en het gaat ook op voor de vrije plastieken die in brons zijn uitgevoerd.</p>
<p>Kortekaas ontving zijn opleiding aan de Koninklijke Academie van Beeldende Kunsten in zijn geboortestad Den Haag. Hij gaf enige tijd les aan diezelfde academie en aan de Vrije Academie in dezelfde stad. Dat zijn hoofdvak ‘anatomie’ was, zal niemand verbazen. Als beeldhouwer slaagt hij erin om de maximale expressiemogelijkheden uit de verbeelding van het menselijk lichaam te halen. Maar ook de specifieke fysieke kenmerken van dieren worden door hem trefzeker in bronzen beelden gevangen. Soms neigt hij naar een karikaturale weergave. Dat doet hij om bepaalde aspecten of karaktertrekken te benadrukken of om een humoristische of ironische wending aan het beeld te geven.</p>
<p>In de beelden van Kortekaas zijn de sporen van het modelleren zichtbaar gebleven. Het onregelmatige oppervlak van de bronsplastieken is het directe gevolg van het vingervlugge kneden van de klei. De levendigheid van de beelden wordt daardoor versterkt.</p>
";Brons;bij entree sportcomplex naast de basisschool;Voetbalkeeper, Peter Kortekaas, 1983.;Ralph Kämena;Wim van der Beek, eindredactie Sandra Spijkerman;;Voorthuizenstraat 245, 2573 AH Den Haag, Nederland;52.06505301195372;4.281820674625765;245;Voorthuizenstraat;Kortekaas, Peter;;;;79203.3784141892;453550.209048071
152;Reliëf met man, vrouw, waterstraal en wasbekken;"<p>Toen het badhuis aan de Escamplaan in februari 1942 de deuren opende, was het nog in aanbouw. Vanwege de bitterkoude oorlogswinter bezochten velen openbare wasgelegenheden. Was er al een badkamer in huis, dan kon die niet worden verwarmd. Laat staan het water. Hoewel rijkelijk bedeeld met badhuizen, ontstond er in Den Haag een tekort en werd het badhuis aan de Escamplaan vervroegd geopend. In de jaren zeventig van de 20e eeuw werd het badhuis gesloten en kreeg het gebouw andere bestemmingen.</p>
<p>Een ‘waar paleis’ was het: van binnen gedecoreerd met grote wandschilderingen en buiten, hoog boven de entree werd direct bij de bouw in 1941 een stenen reliëf van Dirk Bus aangebracht. Bus gaf een man links en een vrouw rechts van een wasbekken weer. Een waterspuwer in de vorm van een leeuwenkop vult het bekken. Het reliëf ademt een antieke sfeer. Door hun volmaakte lichamen, enigszins verhuld met doeken, en hun haardracht doen de naakten denken aan Romeinse goden.</p>
<p>En toch, het eigentijdse karakter van het beeld is onmiskenbaar. Bus sloot met de naakten aan bij de beeldtaal van de socialistische kunst, die in de jaren dertig in Nederland hoogtij vierde. Veelal werd de arbeidsmoraal gesymboliseerd door perfect gebouwde werklieden. Na de oorlog werd Bus’ vormgeving losser, verhoudingen werden minder perfect. In die tijd speelde de beeldhouwer een actieve rol in de Haagse kunstwereld, bijvoorbeeld in de kunstenaarsgroep Verve (1951-1957). Bovendien was hij jarenlang voorzitter van kunstenaarsvereniging Pulchri Studio. Kunstenaars werkten samen en beïnvloedden elkaar. Natuurlijk waren er individuele verschillen, maar er was een grote gemene deler: Haagse kunst was niet ruw, maar beschaafd. Er was een lokale kunststroming ontstaan: de Nieuwe Haagse School. En Bus hoorde daar bij.</p>
";steen;boven entree voormalig badhuis op nummer 55;Reliëf met man, vrouw, waterstraal en wasbekken, Dirk Bus, 1941.;Ralph Kämena;Nicole Spaans, eindredactie Sandra Spijkerman;;VS, Escamplaan 161, 2574 VX Den Haag, Nederland;52.06533276032206;4.276483736701211;161;Escamplaan;Bus, Dirk;;;;78837.9180475917;453586.917072733
159;Jockey;"<p>Het beeld van een jockey in volle actie dat in de vijver bij de tuinbouwschool staat, lijkt een assemblage van aan elkaar gelaste stukken metaal te zijn. In werkelijkheid is het een in brons gegoten sculptuur waarvan het gietmodel losjes en slagvaardig is opgebouwd. De strakke outfit van de jockey lijkt op een harnas. Ook zijn valhelm lijkt op de helm van een middeleeuwse ridder. Door de ongekende vaart van het paard zijn de omhoog zwiepende benen van de jockey voorwaarts gestrekt. Met één vrije hand probeert hij zijn evenwicht te bewaren en een val te voorkomen. Met de andere hand klemt hij de teugels vast om het paard aan te sporen en te sturen.</p>
<p>In tegenstelling tot de jockey is het paard niet compleet weergegeven. Jaroslawa Dankowa beperkte zich tot de verbeelding van de romp en de kop van het dier. De licht voorover gebogen paardentors versterkt de illusie van snelheid en concentratie. Het beeld van paard en ruiter is kenmerkend voor de werkwijze en mensvisie van de beeldhouwer. De vrijmoedigheid waarmee ze zijn lichaamsverhoudingen vervormt, is bepalend voor de expressiviteit en vaart van dit beeld.</p>
<p>Dankowa, die na haar vlucht in 1948 uit Bulgarije les nam aan de Haagse Vrije Academie, is royaal vertegenwoordigd met beelden in de openbare ruimte. Het Indisch Monument in Den Haag is haar bekendste monumentale werk. Daarnaast heeft zij veel kleinere beelden gemaakt waarin zij zowel de charme van het dagelijkse leven als de absurditeit van het bestaan heeft weergegeven. Het beeld van de jockey is goed te vergelijken met de bronzen cricketspeler die in 1978 een plek kreeg op het terrein van de Haagse Cricket Club. Ook hierin gaan volle actie en uiterste concentratie samen.</p>
";Brons;in de vijver van de tuinbouwschool;Jockey, Jaroslawa Dankowa, 1984;Ralph Kämena;Wim van der Beek, eindredactie Sandra Spijkerman;;Madesteinweg 25, 2553 EC Den Haag, Nederland;52.04622132883281;4.225568357772067;25;Madesteinweg;Dankowa, Jaroslawa;;;;75312.8381822009;451515.451820395
160;Object;"<p>Soms is het nodig een kunstwerk te verplaatsen. Meestal gebeurt dat vanwege infrastructurele veranderingen. De verhuizing van ‘Object’ van Jan van IJzendoorn had een andere reden. Het meer dan 7 meter hoge kunstwerk viel niet goed bij de omwonenden. Bij hoge uitzondering zocht de gemeente een nieuwe locatie. Ruim drie jaar na de onthulling verhuisde het kunstwerk in 1986 van het plantsoen aan de Puccinistraat naar zijn nieuwe locatie: Buurtpark Madestein. Daar, op het grasveld in de groene omgeving, deed de rijzige, roestige plaat het goed.</p>
<p>De enorme rechthoek van cortenstaal was een fractie uit het lood geplaatst, wat de schijn van onwrikbaarheid wegneemt. Vorm (rechthoek) en materiaal (staal) refereren aan de architectuur. ‘Object’ is duidelijk voortgekomen uit het gedachtegoed van de Arnhemse School. Van IJzendoorn studeerde omgevingsvormgeving aan de Arnhemse Academie voor Beeldende Kunsten. Daar propageerden docenten de integratie van kunst en architectuur. Beeldende kunst moest zichtbaar zijn en mocht niet in een museum weggestopt worden. In 2000 geeft Van IJzendoorn in een interview met De Gelderlander aan de Arnhemse ideeën nog steeds aan te hangen: ‘Het geeft voldoening als je een beeld maakt dat voor iedereen zichtbaar is en op een onverwachte plaats staat.’</p>
<p>Van IJzendoorns visie bleef onveranderd, maar zijn vormentaal wijzigde gaandeweg van geometrisch abstract naar curieus figuratief. De ‘Monumentale Vlam’ uit Gendt (1989) zit daar ergens tussen in. Het is een gedraaide kegel van baksteen met bovenin zes ramen; herkenbaar als vlam, maar wel gevat in een geometrische vorm. Totaal is de herkenning bij ‘De Lispeling’ in Oosterbeek (2000): een reuzenoctopus die een enorme tong omklemt. Ondanks de herkenbaarheid van de voorstelling roept dit beeld vragen op. Staat deze omstrengelde tong voor een beperkte vrijheid van meningsuiting of is het een symbool van liefde? Elke betekenis is legitiem, want de beelden van Van IJzendoorn zijn multi-interpretabel.</p>
";cortenstaal;in het buurtpark aan het pad parallel aan de Lozerlaan;Object, Jan van IJzendoorn, 1983;Ralph Kämena;Nicole Spaans, eindredactie Sandra Spijkerman;;Karperdaal 167, 2553 PE Den Haag, Nederland;52.04385405118687;4.235409382647708;167;Karperdaal;IJzendoorn, Jan van;;;;75983.7057858074;451241.339919389
161;Meisje op stokpaard;"<p>Op mistroostigheid kan hij niet betrapt worden. De beelden van de Haagse beeldhouwer Rob Pleysier zijn vrolijk en speels. Dat is sinds het eind van de jaren vijftig onveranderd gebleven. De door hem figuratief en verfijnd weergegeven figuren hebben plezier in wat ze doen. In Den Haag kan iedereen genieten van een dromerig op haar dwarsfluit spelend meisje. Of van de zeemeermin, die van blijdschap beide armen in de lucht steekt. En van de vrouw die door de lucht lijkt te zweven, een vreugdesprong makend.</p>
<p>‘Meisje op stokpaard’ uit 1984 past in deze reeks beelden. Ze vermaakt zich kostelijk, terwijl ze aan de teugels trekt van haar ‘wilde paard’. Met het ene been geheven en het andere aan de grond gaat ze volledig op in haar spel. Pleysier heeft haar vastgelegd op het moment dat alleen zij en haar speelgoedpaard bestaan.</p>
<p>Het beeld is gemaakt van steriet. Deze kunststof heeft twee voordelen: het kan door de kunstenaar zelf worden gegoten en gemakkelijk worden gekleurd. Geeft de kunstenaar steriet een groenbruine bronskleur, dan lijkt het beeld bedrieglijk veel op echt brons. Pleysier heeft dat gedaan bij verschillende van zijn Haagse buitenbeelden. Maar hij heeft ook een kalkachtige kleur toegevoegd. Daardoor, en door de meer strakke vormgeving, lijken sommige van zijn beelden van kalksteen.</p>
";steriet;in het plantsoen naast de speelplaats;Meisje op stokpaard, Rob Pleysier, 1984;Ralph Kämena;Nicole Spaans, eindredactie Sandra Spijkerman;;Mecklenburgplein 32, 2552 RK Den Haag, Nederland;52.051830825119445;4.237193147815721;32;Mecklenburgplein;Pleysier, Rob;;;;76120.1245113341;452126.802225176
162;Het niets heeft de eeuwigheid;"<p>‘Je maakt de tijd tastbaar door afdrukken van iets te bewaren,’ zei beeldhouwer Heppe de Moor in ‘Contemporary Art’ uit 1979. Jarenlang stond zijn werk in het teken van spiegelbeelden en negatieven. Een voorbeeld daarvan is zijn beeld ‘Het niets heeft de eeuwigheid’ aan de Zichtenburglaan. Middenin een opstaand kader ligt een groot, tot kei omgevormd, stuk Carrara-marmer. De drie afdrukken eromheen vereeuwigen de kei. Zou de kei tot stof vergaan, dan zijn er altijd nog de negatieven – zoals bij fossielen die verwijzen naar een verdwenen wereld. Het niets krijgt een eeuwig leven door de afdruk in steen.</p>
<p>De Moor, aanvankelijk schilder, ging eind jaren zestig beelden maken. Begrippen als heden, verleden en toekomst hielden hem bezig. En in dat kader ook de vergankelijkheid. Hij trachtte het passeren van de tijd vast te leggen. Met de kei, maar ook met gehalveerde boomstammen in mantels van beton. Rotte het hout weg, dan bewees de blijvende afdruk van de bast in het beton het bestaan van de boom. Daarbij ging het de beeldhouwer niet zozeer om het resultaat (het betonnen beeld) als wel om het idee en het proces. Dat geldt ook voor het Haagse kunstwerk. De kei en de afdrukken waren voor De Moor niet meer dan een hulpmiddel om zijn filosofische gedachte ‘Het niets heeft de eeuwigheid’ visueel te maken.</p>
<p>Rond 1990 kwam er een omslag. ‘Vroeger was ik meer conceptueel bezig,’ zei De Moor een jaar voor zijn dood in het meinummer van ‘Magazijn’ uit 1991, ‘nu meer als beeldhouwer’. Hij was teruggekeerd naar het beeld als object. Het afdrukken liet hij achterwege. De esthetische vorm werd belangrijker dan het idee. Hij ontwierp abstracte beelden van in elkaar geschoven rechte en gebogen staalplaten, soms gecombineerd met ruwe en gepolijste steen. Ze vormen een te vroeg slot van zijn oeuvre.</p>
";marmer en beton;middenberm, hoek Zichtenburglaan;Het niets heeft de eeuwigheid, Heppe de Moor, 1976;Ralph Kämena;Nicole Spaans, eindredactie Sandra Spijkerman;;Zichtenburglaan 202, 2544 EB Den Haag, Nederland;52.04682909502106;4.251404623587027;202;Zichtenburglaan;Moor, Heppe de;;;;77086.1369118886;451555.019984201
163;De Speler;"<p>Weggewaaid beeld vervangen door nar: zo zou je de geschiedenis van de kunst op het Koningsplein in een notendop kunnen samenvatten. Na een grootschalige renovatie werd het plein in 2003 bekroond met een bijzonder ruiterbeeld van Zadok Ben-David. Hij plaatste alleen het skelet van een paard op een sokkel. Helaas bleek het beeld stormgevoelig en kwam de sokkel leeg te staan. Bewoners richtten vervolgens een kunstcommissie op en gaven in samenspraak met kunstcentrum Stroom Den Haag aan de internationaal succesvolle kunstenaar Folkert de Jong de opdracht voor een nieuw beeld.</p>
<p>De Jong is geïnteresseerd in geschiedenis en wat die geschiedenis ons vertelt over het tijdperk waarin wij nu leven. Daartoe maakt hij sculpturen van historische figuren die hij toont in theatrale settings. Alsof je naar een toneelstuk of een film kijkt met overdreven of zelfs groteske figuren. Dat is hier op het Koningsplein ook het geval. Voor dit plein bedacht De Jong een nar. Die figuur speelt aan het hof een bijzondere rol. Aan de ene kant mag hij de koning bespotten, tegelijkertijd is diezelfde koning zijn werkgever. Om zijn ‘Speler’ naar onze tijd toe te halen, heeft De Jong goed gekeken naar de beroemde acteurs Klaus Kinski en William Dafoe.</p>
<p>‘De Speler’ is De Jongs eerste bronzen beeld in de openbare ruimte. Tot dan toe werkte hij uitsluitend met synthetische materialen als styrofoam en polyurethaan. Zijn soms griezelige, soms humoristische lichtblauwe en hardroze beelden zijn daardoor duidelijk herkenbaar. Dat materiaal is echter te kwetsbaar om in de openbare ruimte te gebruiken. De donkere bronzen huid van het beeld op het Koningsplein heeft hij hier en daar van kleur voorzien. Nu baadt de nar als een toneelspeler op het podium in het licht van toneellampen en speelt hij een verleidelijk spel tussen koning en nar. En dat geeft ons nu weer te denken.</p>
";Brons;middenin het plantsoen;De Speler, Folkert de Jong, 2014;Gerrit Schreurs;Sandra Spijkerman;;Koningsplein 43, 2518 JH Den Haag, Nederland;52.07949223203723;4.288247847885129;43;Koningsplein;Jong, Folkert de;;;;79668.3878766296;455149.87689154
164;Twee estafettelopers;"<p>Het stenen beeld van twee estafettelopers, dat Rudi Rooijackers in 1956 in opdracht maakte voor een school aan de Goudsbloemlaan, past in de figuratieve traditie die aanvankelijk de naoorlogse monumentale beeldhouwkunst beheerste. In oorlogsmonumenten die overal in Nederland verrezen en in andere figuratieve beelden die speciaal voor de openbare ruimte werden gemaakt, werd nadrukkelijk ingezoomd op het mensbeeld en op de ‘condition humaine’: de toestand en gesteldheid van de mens.</p>
<p>De behoefte aan het gedenken van oorlogsslachtoffers leverde een beeldenstroom op waarin dramatische expressie beeldbepalend was. Naast de blik op de lijdende mens was er ook aandacht voor de nieuwe wereld die op de puinhopen van de oude zou moeten verrijzen. De positieve instelling van de wederopbouw leverde veel figuratieve beelden op waarin de mens voortvarend en vitaal de toekomst tegemoet treedt.</p>
<p>In die categorie past ook het beeld van de twee estafettelopers. De atleten zijn volledig geconcentreerd op het leveren van een topprestatie. De fakkel wordt doorgegeven en overgenomen. De atleten gaan op in hun dynamische en gedreven doel. Het beeld reflecteert de geest van de jaren vijftig en is conform de toen heersende figuratieve traditie opgezet en uitgevoerd.</p>
<p>Rooijackers stond als docent van de Vrije Academie aan de wieg van een nieuwe generatie Haagse beeldhouwers waarvan Phil van de Klundert en Dick Loef deel uitmaakten. Het beeld van de estafettelopers laat zien dat hij mensgericht is met een heilig geloof in vooruitgang. De beeldhouwer stelt zich dienend op, zoals dat in zijn tijd gebruikelijk was bij het uitvoeren van monumentale beelden die geloof in de toekomst moesten uitstralen en de mens moesten verheffen. Het doorgeven van de fakkel is niet alleen een sportieve handeling maar ook een symbolisch gebaar. De gestileerde figuren zijn de eerste voorzichtige voorboden van de overgang naar een meer abstracte beeldhouwkunst.</p>
";steen;op muur schoolplein;Twee estafettelopers, Rudi Rooijackers, 1956;Ralph Kämena;Wim van der Beek, eindredactie Sandra Spijkerman;;Goudsbloemlaan 131, 2565 CR Den Haag, Nederland;52.07731976767461;4.258804579762252;131;Goudsbloemlaan;Rooijackers, Rudi;;;;77646.4548402522;454939.159359555
153;Object;"<p>Een beeld van Willem Hussem en dan nog 10 meter hoog ook!: dat is in meer dan één opzicht bijzonder. Want deze kunstenaar is vooral bekend geworden als schilder en dichter. Zijn beeldgedichten en schilderijen zijn doordrenkt van passie voor oosterse cultuur. Dit obeliskachtige object ziet er juist heel concreet uit. De vormen lijken eerder gedicteerd te zijn door een formeel en geometrisch denkende conceptuele kunstenaar dan door iemand met belangstelling voor mystieke oosterse kalligrafie.</p>
<p>Over zijn werk zei Hussem ooit dat het kennelijk niet aanlokkelijk was. Enkele schilderijen werden uit verontwaardiging besmeurd en over de bekroning van een ander doek ontstond de nodige commotie in de media en bij het grote publiek. Aanvankelijk maakte Hussem schilderijen waaruit zijn bewondering voor Vincent van Gogh sprak. Later kwam hij in Parijs in contact met Mondriaan. In 1936 vestigde hij zich in Den Haag in de Mijtensstraat boven een voormalig gemeentelijk badhuis. Daar bouwde hij aan een oeuvre dat door kenners werd getypeerd als ‘abstracte stemmingskunst’.</p>
<p>Minder bekend is dat Hussem niet alleen geïnteresseerd was in het subjectieve, kalligrafische gebaar maar ook in een meer objectieve beeldtaal waarbij het streven naar evenwicht essentieel was.</p>
<p>Terwijl de vormen op het doek steeds meer verstrakten, ging Hussem ook in de open ruimte componeren: eerst in aluminium, later tevens in hout. Zijn streven naar symmetrie in driedimensionale vormen doet denken aan het werk van André Volten. In dat licht gezien is het niet verwonderlijk dat Hussem op latere leeftijd onder leiding van Peter Struycken zelfs nog met computers geëxperimenteerd heeft.</p>
<p>Oorspronkelijk stond Hussems beeld bij de ingang van de polikliniek aan de rechterzijde van het Leyenburg Ziekenhuis. Na herinrichting was er op het nieuwe Els Borst-Eilersplein geen geschikte plaats meer voor deze monumentale sculptuur. Die is even verderop wel gevonden op de kleine rotonde van de Leyweg met de Volendamlaan.</p>
";aluminium;op de rotonde van de Leyweg met de Volendamlaan;Object, Willem Hussem, 1972. Op nieuwe locatie aan de Volendamlaan en de eerdere situatie bij de ingang van ziekenhuis Leyenburg.;Ralph Kämena;Wim van der Beek, eindredactie Sandra Spijkerman;;Volendamlaan, 2547 CR Den Haag, Nederland;52.06192324335011;4.261568766101074;;Volendamlaan;Hussem, Willem;;;;77809.3737639715;453223.365995854
154;Balk zonder einde;"<p>In zijn sculpturen is André van Lier voortdurend op zoek naar vormen die een relatie bezitten of aangaan met architectuur. Het beeld ‘Balk zonder einde’ uit 1978 dat in 1980 geplaatst werd in het park bij het Leyenburg Ziekenhuis, is daar een goed voorbeeld van. Het beeld is meer dan 2 meter hoog en zodanig geconstrueerd dat het om een bouwwerk met een open einde lijkt te gaan waarvan de functie nog nader bepaald of gedefinieerd moet worden.</p>
<p>In zijn kunst is het Van Lier nooit te doen om de weergave van bepaalde aspecten van de hem omringende werkelijkheid. Traditionele opvattingen over nabootsing van de natuur of (in meer algemene zin) de verbeelding van de werkelijkheid zijn voor hem irrelevant. Zijn artistieke inzichten en werkwijze worden er niet door gevoed of beïnvloed.</p>
<p>In de beeldende kunst van Van Lier draait het uitsluitend om de onbegrensde mogelijkheden van de vorm. Door bestaande vormen te vouwen, te plooien, te herhalen, te doorsnijden of via andere ingrepen te veranderen, ontstaan er nieuwe vormen die op hun beurt weer andere ingrepen uitlokken.</p>
<p>In 1996 verscheen het boek ‘André van Lier – Twintig jaar’ waarin de zienswijze en werkwijze van de kunstenaar uitgebreid worden toegelicht. In tentoonstellingen stonden steeds constructivistische uitgangspunten centraal. De relatie tussen architectuur en kunst is door Van Lier onder meer vertaald in een serie hommages aan Mondriaan. Aan de hand van een houten tafel en een ellipsvormig object van gelakt hout concretiseerde de kunstenaar zijn visie op een gerenommeerde voorganger aan wie hij in meerdere opzichten schatplichtig is.</p>
";Staal;Achter het Leyenburg Ziekenhuis in het Florence Nightingalepark langs de gelijknamige weg.;Balk zonder einde, André van Lier, 1978;Ralph Kämena;Wim van der Beek, eindredactie Sandra Spijkerman;;Florence Nightingaleweg, 2545 CH Den Haag, Nederland;52.05412377730707;4.2622171680313015;;Florence Nightingaleweg;Lier, André van;;;;77840.390680958;452354.994631368
155;Monument Geweldslachtoffers;"<p>Op 14 mei 2000 werden glazenwasser Daan de Blok en uitvaartbegeleider Alan Roos vermoord. Na een avondje stappen reden ze mee in de auto van Kobus R. en diens zoon. Kobus schoot de mannen om onduidelijke reden door het hoofd. Hun lichamen werden in een parkeergarage aan de Ouverturestraat gevonden. De auto is later brandend aangetroffen.</p>
<p>Twee jaar lang vormden de twee parkeervakken waarop de mannen werden gevonden een herdenkingsplek. In mei 2002 kwam er een officiële gedenkplaats net buiten de parkeergarage. Daartoe werd een muur van 1.60 bij 2 meter opgetrokken van de straatstenen waarop de mannen hadden gelegen. In de muur is een natuursteen geplaatst met een tekst tegen zinloos geweld.</p>
<p>Martin Roos, de vader van Alan, richtte in 2003 de stichting Aandacht Doet Spreken op waarmee hij opkomt voor de rechten van de nabestaanden van moordslachtoffers. Spreekrecht en slachtofferbegeleiding bijvoorbeeld waren destijds niet vanzelfsprekend. Door toedoen van de stichting nu wel. In 2016 is de stichting opgegaan in de Federatie Nabestaanden Geweldsslachtoffers (FNG).</p>
<p>Martin Roos is niet alleen initiatiefnemer van de stichting. Hij heeft zich ook hard gemaakt voor de gedenksteen aan de Ouverturestraat. Daarnaast heeft hij het initiatief genomen om een algemeen monument voor slachtsoffers van zinloos geweld op te richten. Tien jaar na de dubbele moord is dit monument door toenmalig wethouder Baldewsingh op begraafplaats Westduin in Loosduinen onthuld. Het is het eerste monument voor slachtoffers van geweld in Nederland. Meerdere steden volgden dit voorbeeld.</p>
<p>De zwarte straatklinkers staan voor het geweld op straat, de gladde zwarte steen met de punt verwijst naar huiselijk geweld. Aan de grote poort met de gouden tak kan iedereen zijn of haar eigen invulling geven. Dat, samen met de prominente plek op de begraafplaats, maakt dit monument zo waardevol voor de nabestaanden van geweldslachtoffers.</p>
";Natuursteen, baksteen, metaal;Op begraafplaats Westduin, in het verlengde van de ingang;Monument Geweldslachtoffers, onbekende maker, 2010;Ralph Kämena;Sandra Spijkerman;https://slachtofferwijzer.nl/organisatie/federatie-nabestaanden-geweldslachtoffers/;Ockenburghstraat 25, 2553 AA Den Haag, Nederland;52.05589238004596;4.221812650231942;25;Ockenburghstraat;Onbekende maker;;;;75072.48449144;452595.467363549
156;Stijkelmonument;"<p>Het hoofd gebogen en de handpalmen van de gespreide armen naar buiten gedraaid. Hiermee drukt de knielende, naakte mannenfiguur intense emoties van machteloosheid en kwetsbaarheid uit. Maar dat hij zich met alle kracht die hij nog in zich heeft verzet tegen de overgave, toont zijn strakgespannen lichaam.</p>
<p>Deze sculptuur van de Voorburgse beeldhouwster Marian Gobius maakt deel uit van het Stijkelmonument dat werd opgericht om een groep van 43 gefusilleerde verzetslieden te eren. Het staat links voor een bakstenen gedenkmuur op een rond voetstuk. Rechts aan de muur hangt een plaquette met een opschrift en een regel uit het Nederlands volkslied: ‘Stijkelgroep 1940-1945 / Het vaderland getrouwe, blijf ik tot in den dood.’ Direct daaronder staan de namen van de omgekomen verzetsstrijders. Aan weerskanten van de muur bevinden zich hun eregraven. Het Stijkelmonument, dat op begraafplaats Westduin in Loosduinen ligt, werd op 4 mei 1953 onthuld door burgemeester mr. F.M.A. Schokking.</p>
<p>Een Haagse groep van 47 verzetslieden, waaronder een klein aantal vrouwen, was vrijwel direct na het uitbreken van de Tweede Wereldoorlog actief. De groep werd al in 1941 door de bezetter opgerold. De Duitsers noemden de groep naar Hans Stijkel, een van de leden. Na hun arrestatie werden 32 leden gevangen gezet in de beruchte gevangenis Berlijn-Tegel. Op 4 juni 1943 volgde hun executie. ‘Hun dood was fier en berustend’ vertelde de Duitse aalmoezenier die de Stijkelleden tijdens hun laatste uren in de Berlijn-Tegel-gevangenis begeleidde. De vijftien overige verzetslieden waren ondergebracht in verschillende concentratiekampen. Slechts vier van hen hebben de hel van Dachau, Sachsenhausen, Bergen-Belsen en Oraniënburg overleefd.</p>
<p>Gobius zegt met het beeld van de knielende man het onzegbare. Zij kreeg niet voor niets diverse opdrachten voor verzetsmonumenten, portretbustes en tuinbeelden. In haar gevoelige, figuratieve stijl wist Gobius altijd de juiste toon te treffen.</p>
";Steen;op begraafplaats Westduin nabij crematorium Haagse Duinen;Stijkelmonument, Marian Gobius, 1953;Ralph Kämena;Nicole Spaans, eindredactie Sandra Spijkerman;http://stijkelgroep.nl;Ockenburghstraat 25, 2553 AA Den Haag, Nederland;52.05702773323189;4.223014712333679;25;Ockenburghstraat;Gobius, Marian;;;;75156.9473253647;452720.450524351
157;Verschuiving naar links 1;"<p>In Den Haag staat twee versies van Ferry Simonis’ ‘Verschuiving naar links’: sculpturen die in het kader van de BKR-regeling werden verworven. Eén variant op dit thema staat op het terrein van psychiatrisch ziekenhuis Bloemendaal. Het ongeveer 3 meter hoge beeld heeft geen nieuwe opvolgers gekregen, want ruim twaalf jaar na de voltooiing van zijn opleiding aan de Koninklijke Academie van Beeldende Kunsten in Den Haag (waar hij in 1981 afstudeerde) hield Simonis de beeldende kunst voor gezien. Hij volgde een cursus kunstmanagement en manifesteert zich sinds 1994 in het Haagse culturele leven als organisator van literaire evenementen, waarvan zijn geesteskind ‘Dichter aan Huis’ het bekendst is.</p>
<p>‘Verschuiving naar links’ bestaat uit drie los van elkaar staande zuilen met uitstulpingen naar links of (anders gezien) inkepingen naar rechts. De doorbrekingen van de rechte lijn suggereren het bestaan van een denkbeeldige diagonaal die de zuilen doorsnijdt. De kolommen staan keurig in het gelid. De doorsnijding versterkt de ervaring van ritmiek zonder dat de balans wordt verstoord. Simonis had een voorkeur voor dergelijke minimale, formele ingrepen. Ook in zijn andere beelden komen vergelijkbare verschuivingen en vormveranderingen voor.</p>
";Staal, beschilderd;bij het psychiatrisch ziekenhuis Bloemendaal op het grasveld langs de Monsterseweg nabij de Abe Lenstraweg ;Verschuiving naar links 1, Ferry Simonis, 1986;Ralph Kämena;Wim van der Beek, eindredactie Sandra Spijkerman;;Monsterseweg 194, 2553 RM Den Haag, Nederland;52.04625480600888;4.211419421395863;194;Monsterseweg;Simonis, Ferry;;;;74342.3547502346;451534.801669737
158;Graspieper;"<p>In de jaren zestig en zeventig van de 20<sup>e</sup> eeuw kregen de verhalenvertellers onder de beeldende kunstenaars weinig aandacht. De rationele benadering werd destijds belangrijker gevonden dan de ongebreidelde fantasie. Dick Loef heeft zich altijd weinig aangetrokken van de heersende trends. Hij is tot zijn dood in 1983 een echte verteller gebleven die sprookjesachtige en fantasierijke beeldtaal verkoos boven afstandelijke vormentaal.</p>
<p>De kunstenaar wilde niets liever dan mensen en dieren op een ongewone manier in zijn beelden tot leven wekken. Bij het voetbalclubgebouw van GDA duikt tussen het struikgewas een opmerkelijke graspieper op. Volgens het woordenboek is een graspieper een akker- of veldleeuwerik, maar Loef heeft er een ongebruikelijke kruising tussen een gordeldier en een miereneter van gemaakt. Hij lijkt daarmee te willen benadrukken dat in de fantasie alles mogelijk is.</p>
<p>In het schild of harnas van de graspieper zijn sierlijke lijnen en decoratieve patronen gekerfd. Met zijn lange snuit verkent het enigszins schuwe fabeldier snuffelend de omgeving. Evenals de andere beelden van Loef roept ook de bronzen graspieper vragen op over herkomst en hoedanigheid. Gaat het om een zoogdier? Bestaan graspiepers ook ‘in het echt’? Waar leven ze van? Eten ze insecten, bladeren of alleen gras? Hoe planten ze zich voort? Gaat het om een beschermde diersoort?</p>
<p>Aan de beeldtaal van Loef is te zien dat hij ooit als keramist begonnen is. De kunstenaar laat zich kennen als een echte modelleur. Hij volgde van 1948 – 1952 zijn opleiding aan de Vrije Academie in Den Haag en kreeg draailessen bij keramist Gerrit de Blanken in Leiderdorp. In 1953 stelde een studiebeurs hem in de gelegenheid om zijn keramische kwaliteiten verder te ontwikkelen. Hij vervaardigde in opdracht onder meer keramische reliëfs voor scholen, kantoorgebouwen, een politiebureau en een bejaardenhuis.</p>
";Brons;aan de rand van het terras van bij het clubgebouw van GDA;Graspieper, Dick Loef, 1977;Ralph Kämena;Lidwien Nielander, eindredactie Sandra Spijkerman;;Madesteinweg 10b, 2553 EC Den Haag, Nederland;52.04891673829522;4.225389990872577;10b;Madesteinweg;Loef, Dick;;;;75305.4009890876;451815.506720222
141;Betonsculptuur;"<p>Op de smalle strook gras voor het gebouw van Platform Zuid 57 bevindt zich een merkwaardig betonnen ding. Uit de verte roept het herinneringen op aan een groepje net neergestreken vogels. Grote vogels. Het blijkt een sculptuur te zijn van Rudi Rooijackers. Oorspronkelijk heeft deze beeldhouwer dit werk in 1967 vervaardigd voor het schoolplein van de nieuwe MTS aan de Leyweg. Architect W.S. van de Erve bedacht een gebouw op poten met een binnenplein in het midden. Daar waren Rooijackers ‘vogels’ jarenlang aanwezig. Tot 1992 was Leyweg 809 het adres van de MTS. Toen het voormalige schoolpand in 2006 werd afgebroken, kreeg het beeld van Rooijackers een nieuw onderkomen aan de Zuidlarenstraat.</p>
<p>Eigenlijk is het een heel ongebruikelijk beeld voor deze kunstenaar. Normaal gesproken is zijn vormentaal rond en organisch. Hoewel zijn sculpturen geabstraheerd waren, was over het algemeen goed herkenbaar wat het voorstelde. Rooijackers geniet bekendheid met de vele sculpturen die hij in Nederland bijvoorbeeld voor scholen heeft gemaakt. Meestal gaat het om sterk vereenvoudigde en stevige mensfiguren die vaak samen iets aan het doen zijn: worstelaars, een meisje op een bank, een groepje mensen die actief kennis aan elkaar overdragen.</p>
<p>Rooijackers studeerde aan de Koninklijke Academie van Beeldende Kunsten en was twee jaar assistent van de beroemde Belgische beeldhouwer Albert Termote. Kort na de Tweede Wereldoorlog begon hij met zijn eigen praktijk. In die periode van wederopbouw kreeg hij veel opdrachten voor monumentale sculpturen bij nieuwbouw. Dat gaf hem ook de gelegenheid zijn eigen stijl te ontwikkelen.</p>
";Beton;groenstrook voor Zuid 57;Betonsculptuur, Rudi Rooijackers, 1967;Ralph Kämena;Sandra Spijkerman;;Zuidlarenstraat 59, 2545 VP Den Haag, Nederland;52.05155127266834;4.269628882417291;59;Zuidlarenstraat;Rooijackers, Rudi;;;;78344.3057424035;452060.954094841
142;Beer;"<p>In 1992 presenteerde Albert Goederond zijn beeld voor een Haags politiebureau: een bronzen beer. De kunstenaar zei dat het beeld was ontstaan, niet bedacht. Waarschijnlijk kwam het voort uit zijn oriënterende gesprekken met politie en publiek. De beer doet denken aan een goeiige diender (wijdbeens staand met de handen op de rug), een knuffelbeer of een stoere politieagent en is als zodanig voor iedereen herkenbaar. Als het koud is, krijgt het zelfs een das omgeslagen. Met het figuratieve, publieksvriendelijke beeld tartte Goederond de conventionele opvattingen over wat kunst zou moeten zijn; meestal alleen leesbaar voor ‘insiders’. De figuratieve beer vormt ook een groot contrast met Goederonds eerdere werk, dat geometrisch abstract van aard is. Zijn groeiende twijfel over het ontwikkelen van autonome beeldende kunst, en daarmee unieke, op zichzelf staande kunst, deden hem een andere weg inslaan.</p>
<p>Sinds 1993 is Goederond onder het pseudoniem ‘LaSalle’ een samenwerking aangegaan met kunstenaar Patty Struik en een wisselend team van medewerkers. In 1994 realiseerde ‘LaSalle’ bijvoorbeeld putdeksels met voetstappen en vogelpootjes en verschillende reliëfs op huizen in de ‘Verborgen Zone’ van het Amersfoortse Kattenbroek. Voor de Haagse nieuwbouwwijk Leidschenveen heeft LaSalle in 2012 een  zevendelig kunstwerk bedacht dat over de wijk verspreid staat.</p>
<p>‘LaSalle’ kun je behalve als merknaam ook beschouwen als de ‘geestelijke en fysieke ruimte waarin interacties plaatsvinden’. Door samenspraak ontstaan nieuwe invalshoeken en dat is essentieel volgens Goederond. ‘We laten de identiteit als kunstenaar oplossen ten gunste van de collectieve identiteit’, zegt hij in 1997. Met de beer, die politie en publiek zich als mascotte hebben toegeëigend, lijkt dit doel al bereikt.</p>
";Gietijzer;voor het politiebureau op nummer 401;Beer, Albert Goederond, 1992;Ralph Kämena;Lidwien Nielander, eindredactie Sandra Spijkerman;;Aaltje Noordewierstraat 401, 2551 SH Den Haag, Nederland;52.05523127573805;4.233944090230386;401;Aaltje Noordewierstraat;Goederond, Albert;LaSalle;;;75903.2920835331;452508.632282381
143;Small trees, Sweet dreams;"<p>Hoe dik kan hij worden? In de metalen ring rond de jonge boom ligt het antwoord op die vraag besloten. De ring beschermt de boom, maar op den duur zal hij er om- en overheen groeien. Met de ring rond het boompje benadrukken de makers van het kunstwerk, Willemien de Bruijn en Bert Haaitsma, de groei van de jongeling. Hun beeld is een roep om ruimte voor jong léven. En die boodschap komt krachtig over.</p>
<p>Niet meer dan een spruit was de boom bij de onthulling van ‘Small trees, Sweat dreams’ in het Zuiderpark in 1999. Een loot geplant precies in het midden van een brede, blauw-gecoate stalen ring. De titel maakt onderdeel uit van het kunstwerk zelf, doordat de letters in de ring zijn uitgezaagd. Boom en ring staan voor het organische en het abstracte. Het kunstenaarsduo combineert beide elementen vaker. Zo willen ze de toeschouwer laten delen in hun bewondering voor onderwerpen als vriendschap, oervormen en levenskracht van de natuur.</p>
<p>Deze thema’s binden en inspireren De Bruijn en Haaitsma al sinds de start van hun samenwerking in 1984. Daarnaast proberen ze steevast uiting te geven aan het gevoel van vrijheid, dat zijn tijdens hun jeugd konden ervaren in het Nederland van de wederopbouw in de vijftiger jaren van de 20<sup>e</sup> eeuw. ‘Small trees, Sweat dreams’ verenigt de elementen van hun thematiek en vormentaal: inperking en vrijheid, dynamische groei en statisch staal, abstractie en natuur. Ze botsen en gaan harmonieus samen, om uiteindelijk met elkaar verstrengeld te raken en een te worden. Want het is onafwendbaar dat boom en ring in de toekomst versmelten.</p>
";Staal en boom;;Small trees, Sweet dreams, Willemien de Bruijn en Bert Haaitsma, 1999;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Willemein-de-Bruijn-Bert-Haaitsma-small-tree-sweet-dreams.mp3;Johanna Naberweg 5, 2533 SE Den Haag, Nederland;52.05600202415076;4.284440344496914;5;Johanna Naberweg;Bruijn, Willemien de;Haaitsma, Bert;;;79367.7062427568;452540.560275046
144;Resetting;"<p>Wat doe je met een kunstwerk als het gebouw waarvoor het is gemaakt, wordt gesloopt? Dat was de vraag toen woningcorporatie Haag Wonen in 2007 besloot een huizenblok aan de Loevesteinlaan af te breken en er nieuwe flat te laten bouwen. In 1955 had Jacques van Rijn (1921-2009) ter verfraaiing op de kopse kant van de gevel een groep van vijf keramische reliëfs aangebracht (Hengelolaan). De woningcorporatie besloot gebruik te maken van de subsidie die de gemeente in het leven had geroepen om monumentale wandkunst in Den Haag Zuidwest te renoveren en herplaatsen.</p>
<p>Samen met kunstcentrum Stroom Den Haag zocht Haag Wonen naar een oplossing. De Britse kunstenaar Toby Paterson bood uitkomst. Hij maakte een stalen frame waarin hij de reliëfs, uitgezaagd met muur en al, op een nieuwe manier samenbracht. Deze sculptuur &#8211; ‘Resetting’ &#8211; plaatste hij op het grasveldje aan het Zuiderpark precies tegenover de plek waar de oude flat heeft gestaan.</p>
<p>Paterson is altijd al gefascineerd door naoorlogse architectuur. In die tijd werd het land opnieuw opgebouwd en het zou beter worden dan ooit tevoren. De ideale samenleving viel af te lezen aan de abstracte vormentaal van de architectuur en de kunst in de wederopbouwwijken. Ook uit het bouwgereedschap, de bomen en het gezin in Van Rhijns reliëfs voor de Loevesteinlaan spreekt optimisme over de toekomstige samenleving. De ideeën en de schoonheid van de beeldtaal uit die tijd wil Paterson met ‘Resetting’ opnieuw zichtbaar maken. Door ook de muur waarop de reliëfs bevestigd waren te tonen, maakt hij eveneens de bewoners en dus het leven in die wederopbouwwijk zichtbaar. De stopcontacten en behang in de muurresten zijn hiervan de archeologische sporen. Met zijn ingreep zet Paterson Van Rhijns reliëf op een voetstuk. Tegelijkertijd legt hij verloren idealen bloot. Ondertussen blijven de reliëfs een herkenningsteken voor de buurt.</p>
";Steen, staal;in het gras op de hoek met de Melis Stokelaan;Resetting, Toby Paterson, 2013;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Toby-Paterson-Resetting.mp3;Loevesteinlaan 7, 2533 CH Den Haag, Nederland;52.04956400043151;4.283891075601947;7;Loevesteinlaan;Paterson, Toby;;;;79319.1531887282;451824.907726796
145;Ornitopus;"<p>Tijdens haar leven ontstond herhaaldelijk commotie over de vraag of zij wél of níet tot de Cobragroep behoorde. Zelf claimde Lotti van der Gaag volhardend dat zij Cobra-kunstenaar was, maar mannenbroeders als Corneille ontkenden dat met minstens evenveel vasthoudendheid. Hoe dan ook, dat zij er stevig op los experimenteerde en werkte in de vernieuwingsgeest van Cobra, staat wel vast. Ze kreeg les van Zadkine en deelde in haar Parijse jaren de armoede met Appel en Corneille. Hoewel haar werk niet of nauwelijks vertegenwoordigd was tijdens grote Cobratentoonstellingen, wordt het algemeen erkend als ‘aan Cobra gerelateerde’ kunst.</p>
<p>Het beeld ‘Ornitopus’ dat sinds 1966 in het plantsoen achter de flats aan de Dedemsvaartweg staat, valt op door de ruwe contouren. Het roept associaties op met dierlijke of plantaardige wezens. Het Griekse woord ‘ornitopus’ betekent letterlijk ‘vogelpoot’. Het is niet moeilijk om je daar iets bij voor te stellen. De grillige uitsteeksels spreken voor zich.</p>
<p>Het onderwerp van dit beeld sluit aan bij het andere werk (beelden, schilderijen, gouaches) van Van der Gaag. Vanaf het begin van haar carrière richtte ze zich op een fantasiewereld die wordt bewoond door buitenissige plantensoorten, enge spoken, geestverschijningen, monsters en andere vreemdsoortige wezens met merkwaardige namen als dreefdier, kijkbeest of nachtvleer.</p>
<p>Voorkeur voor een surrealistische sfeer is Van der Gaag zeker niet vreemd. Haar beelden spreken direct tot de verbeelding. In zijn boek ‘Beeldhouwkunst van deze eeuw’ (1955) prees de gerenommeerde kunsthistoricus A.M. Hammacher (1897-2002) haar werk om de levendige spanning die het uitstraalt. Levendigheid en spanning zijn inderdaad de kenmerken die het meest in het oog springen bij het veelvormige beeld ‘Ornitopus’ dat veel meer is dan de simpele verbeelding van een vogelpoot. De karakteristieke sokkel heeft Van der Gaag samen met collegabeeldhouwer Rudi Rooijackers vervaardigd.</p>
";Brons;bij de Melis Stokelaan;Ornitopus, Lotti van der Gaag, 1966;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/03c5acf6-b616-490d-814c-579fa415263b;Drentheplantsoen 31, 2545 BK Den Haag, Nederland;52.044160363462545;4.272860469550341;31;Drentheplantsoen;Gaag, Lotti van der;;;;78553.3330593647;451235.316525092
146;Totempaal;"<p>Op het schoolplein voor de basisschool aan de Pachtersdreef staat een flinke totempaal. Hij is drie meter hoog en weegt zo’n 700 kilo. Beeldhouwer Henk Oostenbrink heeft hem gemaakt van degelijk Amerikaans grenen.</p>
<p>Van oorsprong was Oostenbrink timmerman. Pas op de Koninklijke Academie van Beeldende Kunsten (KABK) in Den Haag vond hij de rust waar hij naar op zoek was. Ook nadat hij deze opleiding had afgerond, bleef het moeilijk om van zijn werk te leven. Daar kwam een klein beetje verandering toen hij in 1961 de opdracht kreeg om voor de school aan de Pachterdreef een beeld te maken.</p>
<p>‘Ik ben geen indiaan en ik heb er dan ook geen Indiaanse motieven in verwerkt’, zegt Oostenbrink in een interview in De Tijd/De Maasbode (9 augustus 1962) over zijn Totempaal. Met de spelende kinderen in het achterhoofd heeft de beeldhouwer hier vier apen op elkaar gestapeld. Figuratieve, herkenbare voorstellingen die in zijn vrije werk niet terug te vinden zijn. Wel herkenbaar is de vormgeving.</p>
<p>Na zijn studie aan de KABK zaagde Oostenbrink complexe mathematische figuren in hout. Een ruimtelijke spiraal was daarbij een grondvorm die hem telkens opnieuw inspireerde. Tegen het midden van de jaren zeventig liet Oostenbrink het kunstige zagen achter zich. Vanaf die tijd richtte hij zijn aandacht op de zogenoemde Gulden Snede, de ideale maatverhouding in de kunsten. Regelmatig modelleerde hij binnen een houten schil allerlei variaties waardoor optische effecten ontstonden.</p>
<p>Ook in zijn Totempaal heeft hij binnen een schil vormen aangebracht die een bepaalde dynamiek hebben. In dit geval een speelse. Net als de spelende kinderen op het plein.</p>
";Hout;op het schoolplein ;Totempaal, Henk Oostenbrink, 1962;Ralph Kämena;Sandra Spijkerman;;Pachtersdreef 7, 2542 XH Den Haag, Nederland;52.03415170011431;4.263587316216291;7;Pachtersdreef;Oostenbrink, Henk;;;;77899.9788594118;450131.673515722
147;Meisje met vlieger;"<p>‘Meisje met vlieger’ ontstond in 1962. Maker Theo van der Nahmer nam toen volop deel aan het bruisende Haagse kunstenaarsleven. Hij was lid van de kunstenaarsgroep Fugare (1960-1967) en was daarvoor een van de leden van de kunstenaarsgroep Verve (1951-1957). Beide groepen speelden een belangrijke rol in de opbloei van de Haagse beeldende kunst na de Tweede Wereldoorlog. De kunststroming die ontstond rond deze twee kunstenaarsgroepen noemen we de Nieuwe Haagse School.</p>
<p>Verve-leden uitten zich overwegend modern figuratief en oprichter Theo Bitter noemde Verve-kunst ‘een Haags antwoord op Cobra’. Fugare was een logisch vervolg op Verve. De eerste twee zinnen van het oprichtingsmanifest van Fugare luiden: ‘Wij, kunstenaars van Fugare, geven in ons werk antwoord op de laatste problemen van de beeldende kunst. Wij zijn abstract, abstraherend of experimenteel bezig.’ Dat deze openingswoorden geen klemmend keurslijf vormden, bewijst het figuratieve werk van een aantal leden, schilders en beeldhouwers, waaronder Van der Nahmer. Dit ‘Meisje met vlieger’ is er een voorbeeld van.</p>
<p>Het is een figuratief bronzen beeld van een meisje dat een vlieger vasthoudt. Van der Nahmer werkte wel abstract, maar de nadruk ligt bij hem op een expressieve vertaling van de werkelijkheid. ‘Fantasie, in bedwang gehouden door realiteit, daar gaat het om,’ zei hij in 1977 in het wijkblad Benoordenhout. Wat hem als kunstenaar dreef, zien we terug in het meisje. Het beeld is expressief, omdat het geen precieze kopie van de zichtbare werkelijkheid is, maar het resultaat van vormgegeven gevoelens en ideeën. Dat ging hem het beste af met was. Alle vormen waar zijn hoofd vol van was, tot in de kleinste details, kon hij ermee uitdrukken. Tot en met de strikken in de staart van de vlieger toe. Om het vervolgens in brons te laten gieten.</p>
";Brons;hoek Goudsmidgaarde, plantsoen school;Meisje met vlieger, Theo van der Nahmer, 1962;Ralph Kämena;Sandra Spijkerman;;Ambachtsgaarde 1, 2542 ED Den Haag, Nederland;52.035785399721526;4.265383288816089;1;Ambachtsgaarde;Nahmer, Theo van der;;;;78026.0150718631;450311.514207315
148;Reliëf mensen en planten;"<p>Na afloop van de Tweede Wereldoorlog ontstond er een ware bouwexplosie. Door de verwoestingen tijdens de oorlog en de babyboom die daarna ontstond, was de woningnood hoog. In rap tempo werden nieuwe woningen uit de grond gestampt. Met het instellen van de percentageregeling in 1951 (1,5% van de bouwsom beschikbaar voor een kunst) stimuleerde de overheid opdrachten aan kunstenaars. Daarbij ging het destijds om decoratieve aankleding van nieuwe gebouwen. Ook bij woningen zoals hier aan de Loevesteinlaan.</p>
<p>Jacques van Rhijn was geen onbekende in het opdrachtencircuit dat na de Tweede Wereldoorlog een forse impuls kreeg. In deze wijk in Den Haag heeft hij zelfs drie gebouwen verfraaid met zijn keramische reliëfs. In opdracht van de woningbouwvereniging <em>Verbetering Zij Ons Streven</em> (VZOS) vervaardigde hij voor twee nieuwe huizenblokken aan de Loevesteinlaan geveldecoratie. Tegelijkertijd verstrekte de woningbouwvereniging hem de opdracht om ook decoratie aan te brengen op de H.H. Antoniuskerk aan de Leyweg. Zo ontstonden er impliciet visuele verbanden tussen de katholieke bewoners en de kerk verderop. Niet zo gek voor een tijd waarin de verzuiling van onze samenleving ook in het alledaagse leven duidelijk merkbaar was.</p>
<p>Wat de reliëfs van Van Rhijn op de huizenblokken precies voorstellen, is niet helemaal duidelijk. Al zijn er mensfiguren in te ontdekken samen met voorwerpen uit de bouw en een flink aantal bomen. Die laatste verwijzen naar de groei en het herstel van het land na de oorlog. Daarbij werd het gezin gezien als hoeksteen van de samenleving. Uit deze thematiek spreekt de tijdgeest van toen. Ook de stijl van de reliëfs sluit daarbij aan: sterk gestileerd, maar wel goed herkenbaar en met een expressionistisch gebaar. Typisch jaren vijftig.</p>
";Steen;op de zijgevel flatgebouw hoek Hengelolaan;Reliëf mensen en planten, Jacques van Rhijn, 1954;Ralph Kämena;Sandra Spijkerman;;Loevesteinlaan 255, 2533 AK Den Haag, Nederland;52.05225096125533;4.278985315313708;255;Loevesteinlaan;Rhijn, Jacques van;;;;78987.2270541253;452128.955120989
149;Acht koppen;"<p>Kleurloos grijs gespikkeld aluminiumbeton. Destijds was het een innovatief materiaal. Jan Snoeck voerde er acht verschillende koppen in uit. Langgerekt en karikaturaal, de neuzen flink geprononceerd, mét oren, monden en kleine ogen, soms ook een buste met kleine borsten. Zo begon Snoeck begin jaren zestig van de twintigste eeuw in Nederland, nadat hij een paar jaar in Parijs had gewoond en gewerkt, onder meer in het atelier van de beroemde beeldhouwer Zadkine. Later genoot Snoeck vooral bekendheid om zijn kleurrijke, keramische beelden.</p>
<p>In 1964 staat Snoeck nog aan het begin van zijn succesvolle carrière, maar de ruwe lijnen van zijn stijl, zoals die zich zou ontwikkelen, worden reeds zichtbaar. Naast abstracte beelden maakt hij figuratief werk. In beide is stilering en eenvoud al sterk aanwezig. Zo ook in de acht gestileerde koppen.</p>
<p>Totale abstractie valt voor Snoeck in de loop van de tijd af. In het figuratieve werk zet hij de vereenvoudiging verder door. In gezichten blijken oren, ogen, monden en kinnen overbodig, tenzij ze een speciale functie vervullen. Het menselijk lichaam brengt hij uiteindelijk terug tot zijn meest essentiële vorm: de worm. Deze sterke vormreductie geeft aan waar het bij deze beeldhouwer echt om gaat: het leven zelf.</p>
<p>Vergelijk je Snoecks vroege beelden met het werk van na 1965, dan valt naast de ver doorgevoerde stilering vooral de toepassing van kleur op. Dat is ook de belangrijkste reden om in de jaren zestig de overstap te maken van steen, metaal en beton naar keramiek. Snoeck vond het fantastisch om in steen te hakken, zo liet hij in een interview met Max Danser weten. Maar het gemis van kleur werd te nijpend.</p>
";Beton;op de gevelhoeken van het winkelcentrum;Acht koppen, Jan Snoeck, 1963/1964;Ralph Kämena;Nicole Spaans, eindredactie Sandra Spijkerman;;De Rade 138, 2544 JK Den Haag, Nederland;52.04632829218703;4.260603261515792;138;De Rade;Snoeck, Jan;;;;77716.2473912194;451489.473700414
180;Vrouw;"<p>In de studio van Charlotte van Pallandt aan de Gooweg in Noordwijk stond nog jaren na de voltooiing van ‘Vrouw’ een levensgrote figuurstudie voor dit beeld. Het lijkt een exacte kopie. Er zijn atelierfoto’s uit 1972 bekend waarop de beeldhouwer druk aan het modelleren is, terwijl zij vanaf een werkbank in een hoek van de werkruimte wordt gadegeslagen door deze vrouwenfiguur met afgehakte benen.</p>
<p>Van Pallandt woonde destijds ’s winters in Amsterdam en werkte drie zomers lang, van 1950 tot 1953, in Noordwijk aan het beeld van het staande naakt. Met veel geduld wijdde ze zich aan het subtiele contrast tussen de gladde huid van het vrouwenlichaam en de ruwe weergave van draperie, opgestoken haar, de doek in de rechterhand en de hardstenen sokkel waarmee de figuur vergroeid is. Zowel lichaamslijnen als accessoires zijn zacht en sierlijk. De vrouwelijke rondingen komen terug in de plooien van het textiel. De elegante houding wordt versterkt doordat het linkerbeen licht naar achteren is geplaatst.</p>
<p>Voor Van Pallandt vervulden de moderne Franse classicistische beeldhouwers Aristide Maillol (1861-1944) en Charles Malfray (1887-1940) een belangrijke voorbeeldfunctie. In de jaren dertig van de twintigste eeuw maakte zij de bloeiperiode van de Nederlandse beeldhouwkunst mee. Toen dertig jaar later de figuratieve traditie in het slop raakte, was zij met Mari Andriessen, Piet Esser en Pieter D’Hont nog steeds verzekerd van monumentale opdrachten, waaronder het bekende Wilhelminia-beeld waarvan zij in de periode 1966 – 1968 verschillende versies maakte. Opvallend is de gesloten vorm die niet alleen dit monument maar ook haar andere beelden kenmerkt.</p>
";Kalksteen;In de tuin achterzijde Kunstmuseum Den Haag;Vrouw, Charlotte van Pallandt, 1953;Ralph Kämena;Wim van der Beek, eindredactie Sandra Spijkerman;;Stadhouderslaan 41, 2517 HV Den Haag, Nederland;52.08951894434365;4.280825622753905;41;Stadhouderslaan;Pallandt, Charlotte van;;;;79176.6366315911;456273.076201586
181;Large locking piece;"<p>‘Holle kies’ is de bijnaam van het beeld aan de Stadhouderslaan bij Kunstmuseum Den Haag. Het klinkt wat oneerbiedig voor een sculptuur van de internationaal vermaarde Engelse beeldhouwer Henry Moore, wiens complete oeuvre een belangrijke inspiratiebron vormde en vormt voor tal van kunstenaars. Maar het is tegelijkertijd een grappige en vooral sterke typering van de brons met z’n natuurlijke vormen en het gat in het midden.</p>
<p>In 1965 kocht de gemeente Den Haag voor een bedrag van fl. 375.000,- het beeld. ‘Large locking piece’, voltooid in 1964, bestaat uit perfect in elkaar grijpende onderdelen. Het behoort tot Moores zogenaamde botsculpturen. Over één ervan, ‘Verstrengeld stuk’ ook uit 1964, zei Moore: ‘[&#8230;] Het idee is ontsproten aan een in de tuin gevonden afgezaagd beenderfragment met gewrichtsholte en gewricht.’</p>
<p>Moore was mateloos gefascineerd door vormen die hij aantrof in de natuur. Door botten dus, maar ook door kiezelstenen, schelpen, rotsformaties en landschappen. En niet in de laatste plaats door het menselijk lichaam, met name de vrouwelijke gestalte. In de jaren dertig van de 20e eeuw ontstonden zijn typerende liggende vrouwenfiguren met ronde curven en gaten, zo eenvoudig van vorm dat ze lijken op glooiende heuvels of geërodeerde rotsen.</p>
<p>Openingen in het volume, organisch vloeiende lijnen, vereenvoudiging van vorm; het waren vernieuwingen in de beeldhouwkunst die reeds hun intrede hadden gedaan toen Moore omstreeks 1920 aan het begin stond van zijn indrukwekkende carrière. Moore ontwikkelde op basis van deze vernieuwingen een eigen beeldtaal. Daarbij was hij altijd op zoek naar de volmaakte vorm en streefde hij naar perfectie in verhouding, schaal en ruimtelijke werking. Dat geldt ook voor ‘Large locking piece’. De ideaal gevormde elementen omsluiten in een onverstoorbaar evenwicht de holte. Je kan erdoorheen kijken, eromheen lopen; de sculptuur behoudt zijn kracht en prikkelt telkens op een andere manier de verbeelding.</p>
";Brons;In de voortuin van Kunstmuseum Den Haag naast de vleugel van KM21;Large looking piece, Henry Moore, 1964/65;Ralph Kämena;Nicole Spaans, eindredactie Sandra Spijkerman;;Eisenhouwerlaan, 2517 JZ Den Haag, Nederland;52.090512694427126;4.279184110836791;;;Moore, Henry;;;;79065.8327936726;456385.347014161
182;Eerbetoon aan mevrouw Josine de Bruyn Kops;"<p>Er is nogal wat te doen geweest over de plaatsing van dit kunstwerk van de beroemde Amerikaanse kunstenaar Sol LeWitt. Architect Sjoerd Schamhart wilde niet dat het zou worden aangebracht aan de tentoonstellingsvleugel van Kunstmuseum Den Haag, die hij ontwierp. ‘Vervuiling’, zo betitelde hij de toevoeging. Toch lijken LeWitts reliëfs met respect voor de architectuur ontworpen. Het is terughoudend van kleur door de travertijnen ondergrond met daarop geometrische figuren in leisteen.</p>
<p>Op 2 november 1990 werd LeWitts gevelobject onthuld ter ere van de vijftigste geboortedag van Josine de Bruyn Kops. De Bruyn Kops overleed op 47-jarige leeftijd, toen ze directrice was van het Museum ‘Het Catharina Gasthuis’ te Gouda. Met LeWitt was ze goed bevriend. Hij wilde haar eren met een kunstwerk. Kunstmuseum Den Haag (destijds nog Haags Gemeentemuseum), waar ze haar museale carrière begon, werd gekozen als locatie. Het museum bezat toen reeds kunst van LeWitt, zoals de zwart-wit gestreepte muurschildering in de centrale hal ‘Wall Drawing # 373’.</p>
<p>‘Het idee of concept is het belangrijkste aspect van het werk [&#8230;]’, schreef LeWitt in 1967. Hij definieerde zijn eigen werk als conceptuele kunst. Op basis van exact beschreven ideeën laat hij zijn kunstwerken uitvoeren door assistenten, veelal kunstenaars. LeWitt wordt ook wel minimalist genoemd, omdat hij in zijn werk vrijwel uitsluitend de meest eenvoudige vormen gebruikt. Vooral de kubus past hij regelmatig toe. Zo ook in zijn eerbetoon aan De Bruyn Kops. Behalve een kubus zien we van links naar rechts een piramide, een trapezium, een parallellogram en een rechthoek. LeWitt gebruikte zogenaamde isometrische figuren, geometrische figuren waarvan alleen de ribben zijn weergegeven. Hierdoor verkrijgt het tweedimensionale kunstwerk een grote ruimtelijke werking.</p>
";Leisteen;op de zijgevel van de voormalige nieuwbouw, sinds 2020 KM21 en Fotomuseum;Eerbetoon aan mevrouw Josine de Bruyn Kops, Sol Lewitt, 1990;Ralph Kämena;Nicole Spaans, eindredactie Sandra Spijkerman;;Stadhouderslaan 43, 2517 HV Den Haag, Nederland;52.09019463088818;4.2793504077957145;43;Stadhouderslaan;Lewitt, Sol;;;;79076.6886285981;456349.78847256
183;Jacob en de engel;"<p>De naam Carel Kneulman blijft altijd verbonden met ‘Het lieverdje’ uit 1959 in Amsterdam. Twee jaar eerder voltooide de Amsterdamse beeldhouwer ‘Jacob en de engel’, dat een prominente plek kreeg boven de luifelingang van het Haagse politiebureau aan het Alexanderplein. De grootte van het schaalmodel in de tuin van Kunstmuseum Den Haag is eenderde van deze monumentale uitvoering. Samen met het monument ‘Wind en water’ (Veere) en het Amsterdamse Monument voor Gerrit van der Veen en het kunstenaarsverzet behoort het tot Kneulmans bekendste beelden in de openbare ruimte.</p>
<p>De sociaal bewogen beeldhouwer was een man van het volk met een grote belangstelling voor de handelende mens en een sterke behoefte aan actie en daadkracht. Dat verklaart zijn fascinatie voor beelden met hoofdfiguren die elkaar nodig hebben, versterken en in evenwicht houden. Dat geldt ook voor Jacob en de engel. Hoewel zij een verbeten strijd voeren, kunnen ze niet zonder elkaar.</p>
<p>Kneulman geeft beide figuren weer in een geabstraheerde kluwen van ledematen. De kleine hoofden zijn niet verder uitgewerkt. In het beeld, dat geïnspireerd is op het kubistische werk van de Franse beeldhouwer Henri Laurens (1885-1954), draait alles om worsteling en beweging: de strijd tussen goed en kwaad, orde en chaos. De dynamiek spat eraf, maar wordt in toom gehouden door weloverwogen compositie en abstrahering. Hoekige vormen zijn gecombineerd met voluptueuze rondingen. Kneulman verbindt figuratie en abstractie.</p>
<p>Kneulman begon zijn carrière als dichter, manifesteerde zich als zanger, had enige tijd een kantoorbaan en werd uiteindelijk, na een studie bij Jan Bronner aan de Amsterdamse Rijksakademie, beeldhouwer. Zijn laatste levensjaren in het Drentse Darp keerde Kneulman (die toen bijna blind was) terug naar de poëzie. Zijn onvoorwaardelijke liefde voor de strijdbare mens bleef daarin doorklinken.</p>
<p>&nbsp;</p>
";Brons;In de tuin achter Kunstmuseum Den Haag ter hoogte van het Omniversum;Jacob en de engel, Carel Kneulman, 1957/58;Ralph Kämena;Wim van der Beek, eindredactie Sandra Spijkerman;;President Kennedylaan 5, 2517 JK Den Haag, Nederland;52.0894365428455;4.281528361515807;5;President Kennedylaan;Kneulman, Carel;;;;79224.6551688725;456263.17514083
184;Untitled object;"<p>Wat je ziet, dat is het. Niets meer en niets minder. De Amerikaanse beeldhouwer Donald Judd schiep beelden die geen interpretatie verdragen of symbolische betekenis hebben. Dus is zijn titelloze object in de tuin van Kunstmuseum Den Haag uit 1982 gewoon een langgerekte doos van cortenstaal met een open voor- en achterkant, roestbruin van kleur.</p>
<p>Judds beelden vallen onder de noemer ‘Minimal Art’, vanwege de uiterst eenvoudige, geometrische grondvormen die hij toepaste. Deze minimale middelen gebruikte Judd om een hoger doel te bereiken: het ging hem om absolute duidelijkheid, om een volkomen autonomie van zijn kunst. Elke illusie moest worden vermeden en het uitdrukken van gevoel was taboe.</p>
<p>Begonnen als schilder van abstract expressionistisch werk, leidden deze denkbeelden over kunst begin jaren zestig onherroepelijk tot een breuk in zijn oeuvre. Een matzwart korrelig geschilderde plaat hardboard met in het midden een kleine aluminium bakvorm uit 1961 markeert deze breuk. De stap naar de beeldhouwkunst was toen nog maar klein.</p>
<p>Na 1964 kwam Judds carrière als beeldhouwer goed op gang. Hij nam de kubus als grondvorm en ging dozen maken in allerlei variaties en van materialen als: staal, koper, plexiglas, multiplex. Is dat saai? Nee, met zijn dozen bewees Judd hoe verpletterend de schoonheid van eenvoud kan zijn. Ook is er een link met de architectuur. Een doos is een ruimte, waarin je – als hij groot genoeg is – kunt staan of waar je doorheen kunt lopen. Judds Haagse beeld uit 1982 is zo’n doos. Maar er iets ongewoons aan. In de doos staan twee platen, één dichtbij de buitenwand, de ander er ongeveer een meter vanaf. Omdat de buitenwanden niet helemaal recht op de rand van de bodem staan, lijken de platen ín de doos een fractie schuin. Judd beheerste het spel met de ruimte tot in zijn vingertoppen.</p>
";Cortenstaal;in de tuin tussen Kunstmuseum Den Haag en KM21;Untitled object, Donald Judd, 1982;Ralph Kämena;Nicole Spaans, eindredactie Sandra Spijkerman;;Stadhouderslaan 41, 2517 HV Den Haag, Nederland;52.090392390868125;4.280847080426025;41;Stadhouderslaan;Judd, Donald;;;;79179.588330906;456370.224710083
185;Icarus;"<p>Het bronzen beeld in de tuin van Kunstmuseum Den Haag laat er geen misverstanden over bestaan: de val van Icarus komt keihard aan. Hij stort letterlijk ter aarde en maakt een merkwaardige schouderlanding waardoor zijn magere, langgerekte en iets gekromde benen in de lucht steken. De doodsmak van de tragische figuur uit de Griekse mythologie is door honderden kunstenaars verbeeld, maar zelden zijn de ongekende expressiviteit en dynamiek die Piet Esser in zijn bronzen Icarus verankerde, geëvenaard of overtroffen.</p>
<p>Esser is één van de belangrijkste portretbeeldhouwers van de twintigste eeuw. Hij leerde het vak van Jan Bronner aan de Rijksakademie in Amsterdam. In talloze necrologieën die na zijn overlijden verschenen, wordt vooral Essers betekenis voor de Nederlandse penningkunst benadrukt. Terecht, maar daarmee wordt geen recht gedaan aan de invloed die hij als charismatische hoogleraar had op nieuwe generaties beeldhouwers.</p>
<p>Esser was één van de eerste toonaangevende beeldhouwers die de figuratieve abstractie, een stijl halverwege totale abstractie en herkenbare figuratie, introduceerde en een vaste plek gaf in zijn vrije werk en monumentale opdrachten. Hij won in 1938 de Prix de Rome en volgde in 1947 zijn leermeester Bronner op aan de Rijksakademie. Esser werd onder meer bekend door zijn Troelstramonument (Den Haag), het Brederomonument (Amsterdam), het Watersnoodrampmonument (Rotterdam) en de portretten van Charlotte van Pallandt (collectie erven Van Pallandt).</p>
<p>Het beeld ‘Icarus’ onderstreept het vermogen van de beeldhouwer om een dramatisch verhaal in sculptuur om te zetten die wat beweging betreft bijna aan film doet denken. De fonteingroep ‘Hercules en Antaeus’ die Esser twintig jaar eerder (in 1954) maakte voor het Gelderse provinciehuis in Arnhem is een vroege voorloper van de bronssculptuur ‘Icarus’. Ook daarin wordt de virtuoze compositie van twee verstrengelde figuren gedomineerd door het geabstraheerde gebaar van twee opgeheven benen.</p>
";Brons;In de tuin achter Kunstmuseum Den Haag in de buurt van brasserie Berlage;Icarus, Piet Esser, 1970/74;Ralph Kämena;Wim van der Beek, eindredactie Sandra Spijkerman;;Stadhouderslaan 41, 2517 HV Den Haag, Nederland;52.08962194600232;4.281398944930839;41;Stadhouderslaan;Esser, Piet;;;;79216.1005802448;456283.936361225
165;Object;"<p>Hoewel hij graag tekent en collages maakt, manifesteert Lon Pennock zich vooral als beeldhouwer. In zijn geboorteplaats Den Haag onderstrepen diverse beelden in de openbare ruimte zijn voorkeur voor denken in ruimtes, vlakken en volumes. Het object dat hij oorspronkelijk voor Academie De Laan aan de Morsestraat heeft gemaakt, is daar een goed voorbeeld van. De opwaarts gerichte, lineaire vorm vertoont sterke overeenkomsten met ruimtelijke objecten van Pennock. Bijvoorbeeld met ‘Intersection’ in Kijkduin.</p>
<p>Het object bij de Haagse huishoudacademie dat later is herplaatst op de kruising van de Ieplaan en de Segbroeklaan, bestaat uit twee rechtop staande balken die aan onder- en bovenkant met elkaar verbonden zijn. Het beeld is maar liefst 4 meter hoog en verhoudt zich door de verticale gerichtheid en de strakke, eenvoudige lijnvoering optimaal tot de gebouwen die de binnenplaats omzomen. De iets van elkaar af staande balken fungeren als kader voor een langwerpige open tussenruimte. Ook de (school)gebouwen zijn rechtlijnig en strak vormgegeven. Hetzelfde geldt voor de groenvoorziening op de binnenplaats en de daarbij horende afzetting.</p>
<p>Het latere werk van Pennock is minder minimalistisch en conceptueel. De kunstenaar die van 1962 tot 1967 studeerde aan de Koninklijke Academie van Beeldende Kunsten in Den Haag en daarna op de École des Beaux-Arts supérieure in Parijs nog twee jaar extra opleiding voltooide, ontving in 1969 de Buys van Hultenprijs voor jonge beeldhouwers en exposeerde in binnen- en buitenland. Bovendien realiseerde hij tientallen beelden in de openbare ruimte. Constructivistische tendensen zijn altijd beeldbepalend, maar de kunstenaar gaat steeds losser met het constructivistische gedachtegoed om.</p>
";Cortenstaal;in het gras bij de kruising;Object, Lon Pennock, 1972;Ralph Kämena;Wim van der Beek, eindredactie Sandra Spijkerman;;Segbroeklaan 26, 2565 DL Den Haag, Nederland;52.082742666337445;4.271643827230851;26;Segbroeklaan;Pennock, Lon;;;;78535.8288800866;455528.849273242
166;De Kleurpijp;"<p>Met een beetje fantasie kun je in de kleurpijp die door de bosschages langs het hoofdrioolgebouw aan de Haagse Houtrustweg kronkelt een gigantische regenworm zien die zich door de struiken en over het talud langs het trottoir worstelt. Niet gek bij Jan Snoeck, want de worm staat voor hem voor de oervorm van leven. Maar ook een verwijzing naar de functie van het rioolgebouw is niet uitgesloten. Snoeck vervaardigde deze sculptuur immers in opdracht van de gemeente Den Haag speciaal voor dit gebouwd. In tegenstelling tot een rioolbuis bezit ‘De Kleurpijp’ van Snoeck echter alle kleuren van de regenboog. Die kleuren zijn als ringen aan elkaar geschakeld.</p>
<p>Sinds de jaren zestig werkt Snoeck in klei. De beeldhouwer stapte op dit materiaal over omdat hij kleur in zijn werk wilde brengen. Met de worm die vanaf die tijd ook als een rode draad door zijn oeuvre loopt, heeft hij de mens teruggebracht tot de essentie. In die essentie zit wat Snoeck betreft ook iets goddelijke besloten. Zitten, liggen en staan zijn de kenmerkende houdingen die hij zijn figuren geeft. Behalve dat het even eenvoudige als heldere vormen oplevert, zijn het echte beeldhouwerprincipes.</p>
<p>Evenals de andere beelden van Snoeck trekt ook ‘De Kleurpijp’ de aandacht. Hoewel het beeld door de struiken enigszins aan het oog onttrokken wordt, blijft het door de aaneenschakeling van felle kleuren een echte blikvanger. Het veelkleurige beeld van polyester vrolijkt de omgeving op. Meestal worden buizen, pijpen, kabels en leidingen als obstakels gezien en onder de grond verstopt, waardoor ze zich aan onze waarneming onttrekken. Maar dankzij Snoeck steekt ‘De Kleurpijp’ even heel vrijpostig de kop boven het maaiveld uit en groet de voorbijgangers.</p>
";polyester;in groenstrook naast hoofdrioolgebouw;De Kleurpijp, Jan Snoeck, 1969/1972;Ralph Kämena;Wim van der Beek, eindredactie Sandra Spijkerman;;Houtrustweg 120, 2566 GJ Den Haag, Nederland;52.088630603649705;4.267759323120117;120;Houtrustweg;Snoeck, Jan;;;;78279.689452408;456187.979886342
167;Reliëf;"<p>Eeuwen lang smolten ambachtslieden beelden en architectuur samen. Dat is bijvoorbeeld te zien aan de rijkgedecoreerde oude kathedralen en de bouwbeeldhouwkunst op panden van de Amsterdamse School (1916-1926). In navolging van deze aloude traditie ontstond er in de jaren vijftig en zestig na de Tweede Wereldoorlog veel zogenoemde ‘nagelvaste’ kunst. Met het gebouw verbonden wandschilderingen, mozaïeken, glas-in-lood en keramische reliëfs zagen destijds vaak via de percentageregeling het licht. In 1951 besloot de rijksoverheid namelijk om bij elk overheidsgebouw 1-2% van de bouwsom te besteden aan kunst. De figuratieve voorstellingen van deze ‘nagelvaste’ kunst beelden meestal uit wat de functie was van het gebouw waarin ze zich bevonden.</p>
<p>Hoewel ruim twintig jaar later ontstaan, doen de R die beeldend kunstenaar Johan Traxel voor de voormalige bibliotheek aan de Newtonstraat heeft gemaakt wel aan die traditie denken. Traxel kreeg de opdracht voor dit reliëf begin jaren tachtig van de commissie voor beeldende kunstopdrachten. Ook bij de nieuwbouw van deze bibliotheek was er via de gemeentelijke percentageregeling geld vrijgekomen voor kunst.</p>
<p>Traxel bedacht vijf vierkante tegels op een rij. Op elk van de tegels bracht hij een lezende figuur aan. De dynamiek zit in de houding van de figuur. Die varieert van rechtop zittend tot half ondersteboven liggend. Ook al trok de bibliotheek uit het pand en vond een boksschool er een nieuwe onderkomen: de tegels van Traxel gebleven.</p>
<p>Traxel trok in 1957 van Suriname naar Nederland. Hier behaalde hij zijn MO-tekenen aan de Koninklijke Academie van Beeldende Kunsten in Den Haag. Daarna bekwaamde hij zich verder aan de Vrije Academie in dezelfde stad. Met tekenles geven op Haagse scholen verdiende hij zijn brood. Daarnaast exposeerde hij zijn schilderijen en keramiek. Bovendien kreeg hij een opdracht van de gemeente Delft en Den Haag. De stijl van de figuren van zijn bibliotheekreliefs zijn herkenbaar uit zijn vrije werk: frisse kleuren, vereenvoudigde vormen en heldere contouren.</p>
";Keramiek;Bij entree voormalige bibliotheek;Reliëf, Johan Traxel, 1984;Ralph Kämena;Sandra Spijkerman;;Newtonstraat 8, Den Haag, Nederland;52.0764137;4.285779499999999;8;Newtonstraat;Traxel, Johan;;;;79493.9988331258;454809.955356946
168;Cascade;"<p>Het beeld van Huub Hierck dat geplaatst is in het water tegenover de voormalige vuilverbranding aan de Suezkade, hoek Newtonstraat laat zien dat de beeldhouwer het begrip ‘cascade’ vrij letterlijk genomen heeft. Een cascade is een natuurlijke of kunstmatige waterval waarbij het water trapsgewijs van rots op rots valt. Hierck heeft dat proces nagebootst en afgedwongen door een min of meer getrapte, zuilachtige sculptuur te ontwerpen die naar boven toe enigszins taps toeloopt.</p>
<p>De zes meter hoge kolom lijkt hemelwaarts te klimmen terwijl het water in tegengestelde richting naar beneden loopt. Het beeld werd in 1970 geplaatst en is één van de vele objecten die Hierck voor de openbare ruimte maakte. In Den Haag studeerde hij aan de Koninklijke Academie van Beeldende Kunsten. Daarna werkte hij als docent aan de Academie van Beeldende kunsten te Rotterdam. De veelzijdigheid van de kunstenaar blijkt niet alleen uit de verschillende disciplines die hij beoefende, maar ook uit het gevarieerde materiaalgebruik. Hij ontwierp wandtapijten, werkte in de sgrafittotechniek, maakte koperreliëfs en keramische muurplastieken, gebruikte aluminium en andere metalen én hij schilderde.</p>
";RVS;op de hoek met de Suezkade en de Asmanweg bij de gemeentelijke vuilverbranding;Cascade, Huub Hierck, 1969/1970;Ralph Kämena;Wim van der Beek, eindredactie Sandra Spijkerman;;Suezkade 2, 2517 BT Den Haag, Nederland;52.077256502453196;4.288132928393766;2;Suezkade;Hierck, Huub;;;;79656.7447180999;454901.27156246
169;Reliëf vrouw, man, tafel, lamp;"<p>Een man en een vrouw zitten tegenover elkaar. Stil en stram, vier handen op de tafel rustend. Ze staren, kijken niet. Er is niets meer gemeenschappelijk, er valt niets meer te zeggen. De liefde is gedoofd. Enkel de lamp boven de tafel strooit zijn warme lichtstralen in tastbare stroken uit over het tafelblad.</p>
<p>Het is een verklaring, een idee. Dat het reliëf van Theo van der Nahmer aan het Eneco-onderstation in de Tomatenstraat een bekoelde relatie verbeeldt, is echter niet zeker. Want hoewel de beeldtaal, waarin symmetrie en geometrie een belangrijke rol spelen, een kille sfeer oproept, zou de voorstelling ook een andere (positievere) betekenis kunnen hebben. Van der Nahmers stenen beelden waren namelijk over het algemeen enigszins statisch opgezet, ongeacht het onderwerp. In dit reliëf zocht de beeldhouwer de verlevendiging in het zeer gedetailleerd uitwerken van het oppervlak. De steen is met vele kleine krassen bewerkt.</p>
<p>Het moet een vroeg werk van Van der Nahmer betreffen. Aan het begin van zijn carrière, direct na de Tweede Wereldoorlog en in de jaren vijftig, werkte de beeldhouwer nog veel in steen. Maar het werd hem te duur. Hij begon in was te modelleren. De modellen goot hij af in brons. De was verschafte hem een veel grotere artistieke en beeldende vrijheid dan steen.</p>
<p>Wanneer Van der Nahmer zijn stenen reliëf precies maakte, is niet bekend. Ofschoon we niet voetstoots kunnen aannemen dat gebouw en kunstwerk gelijktijdig werden voltooid (na de oorlog was de integratie van beeldhouwkunst en architectuur niet langer vanzelfsprekend), kan het bouwjaar van het onderstation helderheid verschaffen. Dat werd in 1948 opgeleverd.</p>
";Steen;in de gevel van GE Onderstation;Reliëf vrouw, man, tafel, lamp, Theo van der Naheer, 1948;Ralph Kämena;Nicole Spaans, eindredactie Sandra Spijkerman;;Tomatenstraat 184, Den Haag, Nederland;52.0682035;4.251341399999999;184;Tomatenstraat;Nahmer, Theo van der;;;;77119.0020930242;453932.963284356
170;De lantaarnopsteker;"<p>Een lenig mannetje met hoge hoed en opwaaiende jaspanden beklimt een smalle ladder om de straatlantaarn aan te steken. Door zijn inspanningen wordt de straat sfeervol verlicht en strijkt een warme gloed langs de gevels van de keurige arbeiderswoningen.</p>
<p>De lantaarnopsteker is allang uit het moderne straatbeeld verdwenen, evenals de biersteker en de kledenklopper. Maar als eerbetoon aan de vroegere bewoners van de huizen rond het Mallemolenplein is de herinnering aan de tijden van weleer nieuw leven ingeblazen door een bronzen beeld van de Lantaarnopsteker. Het beeld van Loek Bos is gemaakt in opdracht van de Koninklijke Haagse Woningvereniging van 1854 ter gelegenheid van het 150-jarig bestaan van de vereniging. De plaatsing maakte tevens deel uit van de herinrichting van de Mallemolen.</p>
<p>De verbeelding van het oude ambacht was bij Bos in goede handen. De kunstenaar heeft zich gespecialiseerd in het boetseren van herkenbare beelden. Hij is een rasechte modelleur met een scherp oog voor subtiele details en bewegingen. Fietsers, danseressen en fabeldieren zijn geliefde onderwerpen, maar ook ingrediënten uit de klassieke mythologie gebruikt hij opnieuw in zijn sculpturen.</p>
<p>Behalve bronsplastieken maakt de kunstenaar ook penningen en trofeeën in opdracht. Daarnaast manifesteert hij zich als schilder van figuratieve taferelen, waarbij hij steeds de vrijheid neemt om een eigen draai aan de werkelijkheid te geven. Dat doet hij ook in het beeld van de lantaarnopsteker. Hoewel het werk van de ambachtsman niet altijd even aangenaam was, geeft de beeldhouwer er een zwierige en acrobatische wending aan.</p>
";Brons;Hofje van Schuddegeest;De lantaarnopsteker, Loek Bos, 2008;Ralph Kämena;Wim van der Beek, eindredactie Sandra Spijkerman;;Schuddegeest 75, 2585 XE Den Haag, Nederland;52.08936133172288;4.309686926983627;75;Schuddegeest;Bos, Loek;;;;81154.2255211683;456225.785478124
171;Zonder titel;"<p>Het beeld dat de (inter)nationaal bekende Haagse kunstenaar Auke de Vries ontwierp voor het Churchillplein bestaat uit drie elementen die uit het water van de vijver oprijzen en naar het firmament reiken. De ijle vormen houden zich moeiteloos staande in een omgeving waarvan de skyline onder meer wordt gedomineerd door een zone van kantoorgebouwen van internationaal georiënteerde bedrijven en instanties inclusief het World Forum (het voormalige Congresgebouw).</p>
<p>De drie elementen zien er uit als fragiele ruimtelijke tekeningen die gemaakt zijn om spiritualiteit terug te geven aan de omgeving waarin ze staan. De kunstenaar gaat er vanuit dat iedereen die beelden in de openbare ruimte plaatst, zich in zekere zin gedraagt als inbreker. De omgeving is niet meer wat ze vóór de beeldende ingreep was. De Vries wil daar gewetensvol mee omgaan. Met zijn ruimtelijke ingrepen reageert hij min of meer intuïtief op de gegeven omstandigheden.</p>
<p>De drie langgerekte tekenachtige lijnen van staal vormen samen één sculptuur die de strakke orde van de omringende bebouwing verstoort. Aan de verticale ‘lijnen’ zijn vormelementen bevestigd die het beeld meer massa geven. Associaties met een waaier, veertje, mast en andere vormen of voorwerpen liggen voor de hand. Voor de kunstenaar zijn het opheffen van zwaartekracht, de suggestie van gewichtloosheid en herstel van evenwicht belangrijk. Hij werkt met gewichten en contragewichten, volumes, verbindingslijnen en vormen die een raadselachtig referentiekader vertegenwoordigen. De drie beeldelementen proberen ieder voor zich op één been te staan. Samen maken ze volgens de kunstenaar deel uit van een hechte familie van betekenissen.</p>
";Metaal, beschilderd;In de vijver;Zonder titel, Auke de Vries, 2003;Ralph Kämena;Wim van der Beek, eindredactie Sandra Spijkerman;;Churchillplein 1, 2517 JW Den Haag, Nederland;52.09393270470252;4.2839399190490735;1;Churchillplein;Vries, Auke de;;;;79397.5213435417;456760.858567214
172;Wim Kan en Corry Vonk;"<p>Ze staan zo’n beetje tussen het majestueuze Kurhaus en het grote Circustheater in: conferencier Wim Kan (1911-1983) en zijn vrouw Corry Vonk (1901-1988). Beeldhouwer Siemen Bolhuis uit Almere heeft hen, in tegenstelling tot zijn abstracte, vrije werk, realistisch weergegeven. Zij klein van gestalte met breedgerande hoed iets opkijkend, hij naar het publiek toekomend: de houdingen en gebaren zijn karakteristiek voor dit artiestenpaar. Ook al had Kan veel succes in het Amsterdamse Carré, zijn wieg had in Scheveningen gestaan en vele van zijn shows vonden plaats in Haagse theaters als de Koninklijke Schouwburg en Diligentia.</p>
<p>Wim Kan wordt samen met Toon Hermans en Wim Sonneveld beschouwd als ‘de Grote Drie’ van het Nederlandse cabaret van de jaren vijftig, zestig en zeventig van de twintigste eeuw. Begin eenentwintigste eeuw geniet Kan vooral bekendheid als grondlegger van de oudejaarsconferences. Maar hij en zijn vrouw hebben meer voor het cabaret betekend. Na hun trouwen in 1933, zij hadden elkaar leren kennen via het toneel, ging Kan teksten schrijven voor de revue van zijn vrouw. Op 15 augustus 1936 richtten zij samen het ABC-cabaret op. Deze leerschool voor jong talent bracht artiesten voort als Wieteke van Dort, Jenny Arean en Frans Halsema, die later naam maakten.</p>
<p>Oorspronkelijk is het beeld gemaakt voor het Leidseplein in Amsterdam ter herinnering aan de oprichting van het ABC-cabaret. Dat was in 1986, het jaar van de eerste onthulling, vijftig jaar geleden. In 1997 ging het Leidseplein dusdanig op de schop dat er voor het beeld geen plaats meer was. Na een brede publiek discussie over de vraag of het beeld wel voldoende kwaliteit bezat om aan de grandeur van het echtpaar te voldoen, heeft het uiteindelijk bij het Scheveningse Kurhaus een nieuw onderkomen gevonden. Daar onthulde Paul van Vliet het beeld op 19 december 1997.</p>
";Brons;Tussen Kurhaus en Circustheater in;Wim Kan en Corry Vonk, Siemen Bolhuis, (1986) 1997;Ralph Kämena;Sandra Spijkerman;;Gevers Deynootplein 122, 2586 CR Den Haag, Nederland;52.11258968174022;4.282583363298782;122;Gevers Deynootplein;Bolhuis, Siemen;;;;79336.1596341505;458837.867015663
173;Sprookjesbeelden;"<p>De meeste flaneurs langs de Scheveningse boulevard zullen ze wel kennen: de ‘Sprookjesbeelden’ van de Amerikaanse kunstenaar Tom Otterness. Al op grote afstand ontwaar je ter hoogte van ‘Museum Beelden aan Zee’ zijn ‘Haringeter’, een figuur op meterslange, slungelige benen, zijn bolle hoofd in de nek. Dichterbij gekomen ontdek je tal van vergelijkbare wezens in allerlei maten en houdingen.</p>
<p>Allemaal blijken ze op een of andere manier naar Scheveningen en sprookjes te verwijzen: Hans en Grietje, Jonas in de walvis, een huilende reus, voor iedereen zijn ze herkenbaar. Zo formuleerde Theo Scholte, de initiatiefnemer van het museum, de opdracht: kwalitatief goede kunst die iedereen van over de hele wereld zou aanspreken. Met name kinderen blijken er van alles in te zien. Ze mogen er ook best over kruipen. ‘Dan gaan ze alleen maar meer glanzen’, vindt Otterness.</p>
<p>Kunst maken voor iedereen, dat is wat Otterness voor ogen stond. Aanvankelijk maakte hij video’s en magazines om het grote publiek te bereiken. Toen hij had ontdekt dat plastic Elvis- en Jezusbeeldjes gretig aftrek vonden, realiseerde hij zich dat humor en herkenbaarheid kunst toegankelijker kunnen maken. Daarop zocht hij naar eenvoudige, aansprekende vormen die geschikt waren voor seriële productie. Het resultaat waren slungelachtige wezens op lange benen, geïnspireerd op tekenfilmfiguren uit de jaren twintig van de vorige eeuw.</p>
<p>Otterness heeft uiteenlopende locaties van zijn humoristische wezens voorzien. Daarvan is Battery Park in New York de bekendste. Daar lichten heel kleine figuurtjes de tegels. Otterness’ beelden nodigen uit tot nadere beschouwing. Dan valt op dat er ook kritiek in verscholen ligt. Zo zul je in Scheveningen het mannetje opmerken met een hoofd in de vorm van een wereldbol met een strop om zijn nek… Maar Otterness dringt zijn mening niet op: ‘Een glimlach, daar doe ik het voor.’</p>
";Brons;Aan de boulevard ter hoogte van Museum Beelden aan Zee;Sprookjesbeelden, Tom Otterness, 2004;Ralph Kämena;;;Strandweg 23-24, 2586 EK Den Haag, Nederland;52.11166154028572;4.278047755850203;23-24;Strandweg;Otterness, Tom;;;;79023.9200062777;458739.349695313
174;Schelpen;"<p>In diverse publicaties over zijn leven en werk wordt Rein Draijer geportretteerd als een vooraanstaand kunstenaar die drie totaal verschillende disciplines beheerste en op die verschillende deelterreinen absolute hoogtepunten bereikte. In Den Haag, waar hij sinds 1922 woonde en werkte, heeft Draijer veel sporen nagelaten die getuigen van zijn vakmanschap. Hier volgde hij de avondopleiding aan de Koninklijke Academie van Beeldende Kunsten.</p>
<p>Draijers ontwikkeling is opmerkelijk veelzijdig. Daarnaast mag de invloed die hij als leermeester heeft gehad op volgende generaties beeldend kunstenaars niet worden onderschat. Van 1937 tot 1964 gaf hij les aan dezelfde Haagse academie waar hij ooit zelf zijn opleiding had voltooid.</p>
<p>De betekenis van Draijer als schilder, beeldhouwer en ontwerper komt onder meer tot uitdrukking in de kunstprijzen die aan hem werden toegekend: de jaarlijkse Haagse Jacob Marisprijs, 1952 en Jacob Hartogprijs, 1958, de jaarlijkse prijs van kunstenaarsvereniging Pulchri Studio. Ook zijn deelname aan de internationaal toonaangevende Biënnale van Venetië in 1962 spreekt voor zich.</p>
<p>Het beeld ‘Schelpen’ uit 1967 is kenmerkend voor de beeldhouwkunst van Draijer. Daarin komt namelijk zijn affiniteit met plant- en diervormen prominent naar voren. De beeldhouwer heeft zijn behoefte om natuurlijke vormen te abstraheren of te stileren behoorlijk ingehouden. In andere beelden wijkt hij verder af van concrete waarnemingen dan hier het geval is. De zachte rondingen van de schelpen en de mogelijkheid om een blik in hun binnenste te werpen, nodigen uit tot fysiek contact. De behoefte om ze aan te raken is bijna onbedwingbaar.</p>
";Brons;In Valeriusstraat en 2e Sweelinckstraat;Schelpen, Rein Draijer, 1967;Ralph Kämena;Wim van der Beek, eindredactie Sandra Spijkerman;;President Kennedylaan 17, 2517 JK Den Haag, Nederland;52.086404295924126;4.277221975254819;17;President Kennedylaan;Draijer, Rein;;;;78924.382233183;455930.342784468
175;Biesieklette-huisje Zuid-boulevard;"<p>Al vanaf het prille begin van zijn artistieke carrière heeft John Körmeling zich gemanifesteerd als een onstuimige, onstuitbare en tegendraadse ideeënmachine. Voor de hal van Schiphol West maakte hij het neonobject ‘HI HI HA HA’ dat naar zijn zeggen nergens over gaat. In Diepenheim staat het lichtobject ‘NIEUW’ dat altijd actueel blijft. Voor de Hasseltrotonde in Tilburg ontwierp hij een ‘vrijstaand rijtjeshuis’ dat langzaam met het verkeer meedraait. Bij de roeibanen in Harkstede staat een door hem bedacht starthuisje en ook elders in ons land zijn de afgelopen jaren tientallen eigenzinnige, ludieke of alternatieve gebouwtjes verrezen die van niemand anders kunnen zijn dan van John Körmeling. Van hem is ook het ontwerp voor het Nederlandse paviljoen op de wereldtentoonstelling in Shanghai in 2010.</p>
<p>Van huis uit is Körmeling architect. Maar als onafhankelijk denker verafschuwt hij hokjes. Moeiteloos en met een groot gevoel voor humor combineert hij dan ook elementen van kermissen en pretparken, een van zijn fascinaties, met architectuur en beeldende kunst. Een rode draad in zijn oeuvre is het hekelen van de scheiding tussen wonen, werken en vervoer die in de jaren zestig en zeventig van de 20<sup>e</sup> eeuw in zwang raakte.</p>
<p>Ook voor het glazen huisje dat hij als fietsenstalling ontwierp voor Scheveningen zijn die cross-overs terug te vinden. Het gebouwtje ziet eruit als een vooroorlogs benzinestation. Onder een grote luifel kunnen fietsen voor reparatie opgehangen worden. Een efficiënt ingericht kantoortje biedt ruim zicht naar alle kanten. Op de dakrand flitsen ‘fietswoorden’ (trapper, spaak, verse lucht) en slogans als ‘ook voor uw banden’ aan en uit. Het concept én de uitvoering in staal en glas tekenen Körmeling ten voeten uit: hij is nooit voor één gat te vangen!</p>
";Staal en glas;;Biesieklette-huisje, John Körmeling, 2006;Stroom en Sebas Veldhuizen (avondlicht);Wim van der Beek, eindredactie Sandra Spijkerman;;Strandweg 2, 2586 JK Den Haag, Nederland;52.10257789644372;4.265151694906599;2;Strandweg;Körmeling, John;;;;78124.9765413392;457742.37401626
176;Monument voor hen die vielen;"<p>In Den Haag zijn diverse monumenten te vinden die zijn opgericht ter nagedachtenis van de slachtoffers van de Tweede Wereldoorlog, zo ook in Scheveningen. In het centrum van het vissersdorp bevindt zich een dergelijk monument op het grasveld rond de Oude Kerk aan de Keizerstraat: ‘Voor hen die vielen 1940-1945’.</p>
<p>Direct na de bevrijding begon de bevolking van Scheveningen met het inzamelen van geld voor een monument ter nagedachtenis aan hun oorlogsslachtoffers. De vissers hadden het moeilijk gehad: veel schepen waren door de Duitsers geroofd en de andere mochten slechts zeer beperkt uitvaren. In 1953 zette het Schevenings ‘Comité voor de gevallen vissers in de Tweede Wereldoorlog’ vaart achter de inzameling. De Amsterdamse beeldhouwer Arie Teeuwisse kreeg de opdracht voor een plastiek. Op 28 oktober 1961 werd het monument onthuld.</p>
<p>Op de hardstenen sokkel met plaquette is de bronzen plastiek van Teeuwisse geplaatst. Hij heeft twee mensen in een boot weergegeven. Een zittend vrouwenfiguurtje dat de handen voor de ogen en oren heeft geslagen, terwijl het mannenfiguurtje staand en met de hand op haar schouder zijn blik richt op een veilige haven. De boot deint op de golven van de zee. Opmerkelijk is dat de golven de vorm hebben van een hand: Gods hand. Teeuwisse laat het aan de verbeelding van de toeschouwer over of de boot met mensen ten onder gaat in de golven, of wordt opgevangen in Gods geborgenheid.</p>
<p>Hoewel van Teeuwisse vooral zijn diersculpturen bekend zijn, heeft hij ook menselijke figuren gebeeldhouwd. Zit hij in zijn diersculpturen de werkelijkheid bijzonder dicht op de huid, in zijn figuren permitteert Teeuwisse zich meer vrijheid. Daardoor zien deze beelden er wat geabstraheerder uit. Desondanks blijft bij hem de werkelijkheid goed zichtbaar. Precies zoals hij dat geleerd had van zijn leermeester aan de Rijksakademie: de gerenommeerde beeldhouwprofessor Jan Bronner.</p>
";Brons;Bij de Oude Kerk;Monument voor hen die vielen, Arie Teeuwisse, 1961;Ralph Kämena;Sandra Spijkerman;;Keizerstraat 33, 2584 BB Den Haag, Nederland;52.10666886982389;4.272954834709948;33;Keizerstraat;Teeuwisse, Arie;;;;78666.5506509259;458189.25827541
177;Biesieklette-huisje Noord-boulevard;"<p>Het vanuit Londen opererende kunstenaarscollectief FAT (Fashion Architecture Taste) houdt zich bij voorkeur op in onontgonnen gebieden. De kunstenaars die tot het collectief behoren, claimen het complete veld tussen architectuur en kunst als hun speelveld. Zowel met het ontwerpen van nuttige voorwerpen als met het maken van onbruikbare objecten stillen de FAT-kunstenaars hun honger naar nieuwe uitdagingen.</p>
<p>Het streven naar kruisbestuivingen en de behoefte aan grensoverschrijdende ervaringen (waarbij het onderscheid tussen de verschillende artistieke disciplines geheel of gedeeltelijk wordt opgeheven) lopen als een rode draad door de projecten van het collectief. Opdrachten die kansen bieden om het domein van de ongekende mogelijkheden, ervaringen en tegenstellingen te betreden, worden met beide handen aangegrepen.</p>
<p>Bij de uitvoering van opdrachten dringen de kunstenaars van FAT (Sean Griffith, Charles Holland en Sam Jacob) zonder scrupules het schemergebied binnen waar commercie en kunst samenkomen. De uitdaging ligt in het vinden van tactische en creatieve oplossingen voor ruimtelijke problemen, vormgevingsvraagstukken en dilemma’s bij de inrichting of aankleding van de openbare ruimte.</p>
<p>Zo’n uitdaging was ook het realiseren van het Biesieklette-wachthuisje aan de Noord Boulevard in Scheveningen. Het huisje bestaat uit een witte terp (de verblijfsruimte van de toezichthouder) die bekroond wordt met een klein Hollands huisje van beton. Kantelen van een grijze kasteelmuur doorklieven de terp. Een toegankelijk ontwerp dat duidelijk verwijst naar de badcultuur en miniatuurhuisje van Madurodam. Met de vlammende lichteffecten die soms uit de ramen van het kleine huisje slaan, refereert FAT aan het effect van oer-Hollandse vuurtorens in de mist.</p>
<p>In 2005 werd het wachthuisje bekroond met de prestigieuze Britse ‘FX Award’ voor ‘Best Public Project’. Het huisje is zelfs opgenomen in een serie ‘kunstpostzegels’ uit 2006.</p>
";Diversen, o.a. beton;;Biesieklette-huisje, FAT, 2003;Ralph Kämena;Wim van der Beek, eindredactie Sandra Spijkerman;;Strandweg 187, 2586 JM Den Haag, Nederland;52.11723070010421;4.286802219118515;187;Strandweg;FAT;;;;79632.9553849325;459349.793019731
178;The Gift;"<p>Wat recht betekent weet iedereen ongeveer wel. Maar hoe verbeeldt je dat zonder Vrouwe Justitia en haar weegschaal? Dat was de opgave die drie kunstenaars van de Nederlandse staat kregen. Doel was een kunstwerk te maken dat ons land cadeau zou doen aan het Internationaal Strafhof dat in 2016 een nieuw onderkomen kreeg. Dit ‘International Criminal Court’, kortweg ICC, berecht sinds 2002 personen en regimes die ervan worden verdacht misdaden tegen de menselijkheid te hebben gepleegd.</p>
<p>Unaniem koos de jury voor het ontwerp van de talentvolle Haagse kunstenaar Navid Nuur. Bij alle gesprekken en ontmoetingen die Nuur voor deze opdracht had, merkte hij dat recht en rechtspraak veel emoties oproepen. Er werden heel wat tranen vergoten in dit strafhof. Tranen van verdriet, maar ook van vreugde en van woede. In eerder werk had hij al onderzocht wat er gebeurt als je menselijke vloeistoffen laat opdrogen. Bij tranen bleek het resultaat: zoutkristallen. En die zijn van nature volop aanwezig in de zee. De zee die alle continenten met elkaar verbindt en waar Den Haag en ook het ICC aan liggen.</p>
<p>Opgeleid als grafisch vormgever en actief als skater en graffitikunstenaar maakte Nuur rond 2005 de overstap naar de beeldende kunst. Voor hem is het essentieel dat zijn beelden over meer gaan dan alleen vorm. Kunst ziet hij als een gereedschap of zelfs als plek waar je op een andere manier naar de wereld om je hun kunt kijken.</p>
<p>Typerend voor Nuur is dat hij van de tranen uiteindelijk uitkwam bij een totaal abstracte sculptuur: ‘The Gift’. Het is een krachtige vorm, die zich vanuit verschillende standpunten telkens weer anders voordoet. Bovendien kiest deze abstracte vorm geen partij. Ook diegene die teleurgesteld is dat zijn leider terecht staat, weet zich erin vertegenwoordigd. Dat vindt Nuur belangrijk, want iedereen heeft recht op recht.</p>
";;voor entree Internationaal Strafhof (ICC);The Gift, Navid Nuur, 2016;Ralph Kämena;Sandra Spijkerman;;Van Alkemadelaan 321, 2597 BA Den Haag, Nederland;52.10466498542048;4.317704388716139;321;Van Alkemadelaan;Nuur, Navid;;;;81728.749730968;457920.201752151
179;Maduro-monument;"<p>Natuurlijk is George Maduro (1916-1945) de naamgever van de beroemde miniatuurstad Madurodam. Maar dat hij ook een verzetsheld is uit de Tweede Wereldoorlog, weten veel minder mensen. Als zoon van een bankiersfamilie uit Curaçao kwam hij naar Leiden om rechten te studeren. Bij het uitbreken van de oorlog vocht hij als soldaat in het Nederlandse leger. Daarna ging hij in het verzet. Uiteindelijk werd hij in 1944 opgepakt. In concentratiekamp Dachau stierf hij vlak voor de bevrijding aan vlektyfus.</p>
<p>Nog minder bekend is dat attractiepark Madurodam dat in 1952 ter nagedachtenis aan hem is opgericht, de financiële motor is achter een belangrijke liefdadigheidsinstelling. Ter nagedachtenis aan de 100ste geboortedag van hun naamgever besloot het bestuur van Madurodam tot een monument én een educatief project.</p>
<p>In samenwerking met kunstcentrum Stroom Den Haag nodigde Madurodam beeldhouwer Jikke van Loon uit een ontwerp te maken. Zij geniet bekendheid in Nederland als maker van monumenten zoals voor Anton de Kom in Amsterdam. Van Loon bedacht een kunstwerk uit twee delen. Het eerste deel, een beeld van Maduro op 10-jarige leeftijd, werd in 2016 onthuld. Deel twee, een sculptuur van de volwassen held, een jaar later door prinses Beatrix. Beide beelden staan op enige afstand van elkaar op het George Maduroplein, voor de entree van Madurodam. Ze moedigen je aan na te denken over wanneer nu je eigenlijk een held bent: als kind al, of moet je er een heldendaad voor verrichten?</p>
<p>Door aan het monument een bijzondere ceremonie te koppelen, blijft het een actieve rol spelen. Ieder jaar zullen een aantal scholieren hun naam in het lood van dit beeld mogen beitelen om het vervolgens in te leggen met bladgoud. Daardoor zal het beeld langzamerhand veranderen van lood naar goud. Zo herdenken we Maduro actief en wordt hij een stralend voorbeeld voor toekomstige generaties.</p>
";Lood en bladgoud;Voor de entree van Madurodam;Maduro-monument, Jikke van Loon, 2016/17;Sander Foederer;Sandra Spijkerman;https://www.georgemaduro.com;Doctor Aletta Jacobsweg, 2597 LA Den Haag, Nederland;52.09889203672927;4.299999669311516;;Doctor Aletta Jacobsweg;Loon, Jikke van;;;;80506.2425017013;457295.979366128
196;Cremerbank;"<p>Nog voor zijn dood gaf auteur en kunstschilder Jacob Cremer (1827-1880) te kennen dat hij het liefst geëerd zou willen worden met een bank in het groen. En zo geschiedde. Een jaar na zijn overlijden werd op 23 december 1881 de Cremerbank onthuld bij de waterpartij in de Scheveningse Bosjes aan de Duinweg.</p>
<p>Cremer was een gevierd schrijver. Succes had hij vooral met een nieuw literair genre, dat hij in navolging van andere Europese auteurs, in 1853 in Nederland introduceerde: de gedeeltelijk in dialect geschreven dorpsvertelling. Hij schreef talloze van deze idyllische, vaak moralistische novellen. De meeste waren gesitueerd in de Betuwe, later – in 1857 verhuisde hij naar Den Haag – ook in Scheveningen.</p>
<p>Cremer wordt aangemerkt als de eerste Nederlandse auteur die van zijn vak kon leven. Hij sloot gunstige overeenkomsten met uitgevers en zijn voordrachten waren lucratief. Maar Cremer was ook een sociaal betrokken mens. Opbrengsten van zijn voordrachten schonk hij vaak aan goede doelen. Bovendien pleitte hij vanaf 1863 voor afschaffing van kinderarbeid. Het zou nog tot 1874 duren voordat arbeid door kinderen beneden de twaalf met het ‘Kinderwetje van Van Houten’ verboden werd. Cremer bleef zijn hele leven tekenen en schilderen. Zo bezitten onder andere het Rijksmuseum in Amsterdam en het Nederlands Letterkundig Museum in Den Haag schilderijen van hem.</p>
<p>Zijn monument van bak- en natuursteen is ontworpen door H.P. Vogel. Ook het monument Saxen-Weimar is van deze architect. Vogel gaf jarenlang bouwkunde aan de Haagse Koninklijke Academie van Beeldende Kunsten. Hij werkte in een neoclassicistische trant, geïnspireerd op de kunst en de architectuur van de Grieken en de Romeinen. Hoewel de pilaren van de Cremerbank geen ronde, maar een vierkante vorm hebben, herinneren ze aan die van antieke tempels. En de halfronde boog, de grondvorm van de bank, verwijst naar de amfitheaters uit de oudheid.</p>
";Baksteen, natuursteen, hout en metaal;Nabij de vijver aan de Prof. B.M. Teldersweg;Cremerbank, H.P. Vogel, 1881;Ralph Kämena;Nicole Spaans, eindredactie Sandra Spijkerman;;Duinweg 2585, 2585 Den Haag, Nederland;52.09988381506819;4.292868822259517;2585;Duinweg;;;;;80019.335797952;457413.658289356
197;Monument Waalsdorpervlakte;"<p>Geen hoogwaardigheidsbekleders in functie, geen officiële delegaties, geen speeches. De meesten kennen de dodenherdenking op 4 mei op de Waalsdorpervlakte als een ingetogen, waardig gebeuren. Aan de stille tocht naar het eenvoudige monument met de vier bronzen kruisen nemen jaarlijks een paar duizend mensen deel. Alleen het sonore luiden van de Bourdonklok doorbreekt de stilte.</p>
<p>In het duingebied tussen Den Haag en Wassenaar fusilleerden de Nazi’s in de oorlogsjaren 1940-1945 tussen de 250 en 280 personen, waaronder veel verzetsstrijders. 215 van hen werden vanuit het nabijgelegen ‘Oranjehotel’, de Scheveningse strafgevangenis, naar de Waalsdorpervlakte gevoerd.</p>
<p>Ter nagedachtenis aan allen die er stierven, namen op 3 mei 1946 30.000 personen deel aan de eerste stille tocht. Het organiserend comité had vier ruw houten kruisen in een goed toegankelijke duinpan opgericht. Hier konden de aanwezigen bloemen leggen om de doden te eren. De vier kruisen stonden vlakbij de werkelijke fusilladeplaats, die eveneens met een kruis werd gemarkeerd. In het duin waar 38 willekeurige Haagse burgers werden gefusilleerd, was een zesde kruis geplaatst. Deze executie was een represaille tegen de aanslag op de hoge SS-er Hans Rauter. Alle kruisen kregen later een laag brons en een betonnen voet, waarmee ze in het zand werden verankerd. De aanvraag voor het plaatsen een gedenksteen werd in maart 1947 ingediend.</p>
<p>Anno 2008 bestaat het monument uit een lange, lage betonnen rand met in het midden de jaartallen 1940-1945. Links van de rand staat op een stenen plaat: ‘Hier brachten vele landgenoten het offer van hun leven voor uw vrijheid. Betreed deze plaats met gepaste eerbied.’ Achter de rand staan vier bronzen kruisen, replica’s van de oorspronkelijke kruisen. Deze oorspronkelijke exemplaren en de andere twee kruisen, die ook zijn vervangen door bronzen replica’s, zijn overgedragen aan het Fries Verzetsmuseum te Leeuwarden.</p>
";brons, beton;Nabij voormalige fusiladeplaats;Monument Waalsdorpervlakte, onbekende maker, 1946;Ralph Kämena;Nicole Spaans, eindredactie Sandra Spijkerman;https://www.4en5mei.nl/oorlogsmonumenten/zoeken/829/den-haag-waalsdorpervlakte;Monument Waalsdorpervlakte, Wassenaar, Nederland;52.1157359;4.336339299999999;;;Onbekende maker;;;;83023.1979560733;459133.207771147
198;Zonder titel;"<p>Zijn grootste criticaster was hijzelf. In een interview met ‘Het Vaderland’ op 24 november 1969, ter gelegenheid van zijn 75<sup>e</sup> verjaardag, zei hij: ‘Ik begin eindelijk iets te maken dat misschien de moeite waard is’. Het totale oeuvre van kunstenaar Toon Kelder was een zoektocht naar de kern, naar de heldere eenvoud van vorm, vlak en lijn. Om die te vinden verliet hij na de oorlog de figuratie en bande hij kleur uit zijn werk. Bovendien ging de schilder Kelder beelden maken. Met zijn romantisch geschilderde landschappen en figuurstukken van voor de oorlog had hij afgedaan.</p>
<p>Kelders eerste draadsculpturen lijken nog ‘getekend’ en ook was er nog sprake van een herkenbare voorstelling. Maar langzamerhand gaf Kelder zijn beelden meer volume door gesloten vormen te hanteren. Bovendien abstraheerde hij het uitgangspunt, zoals de menselijke figuur. Kelder sneed houten beelden, die hij omkleedde met koper. Tegen het einde van zijn leven kreeg zijn vormentaal een strak abstract geometrisch karakter. Dit was nu de kunstvorm die hij ‘misschien de moeite waard’ noemde. Hij voelde dat hij dicht bij de kern was gekomen. Dat gold ook voor zijn zwart-wit gouaches, penseel, pen- en krijttekeningen met voorstellingen die aan ruimtelijke metaalconstructies of details daarvan doen denken.</p>
<p>De brons, die in 1976 postuum in het Westbroekpark werd geplaatst, markeert met z’n strenge en eenvoudige vormen het einde van Kelders levenslange zoektocht naar de ware kunst. Kort nadat Kelder de houten met koper beklede sculptuur in 1973 voltooide, overleed hij. De gemeente Den Haag kocht het beeld. Voor plaatsing in de openbare ruimte werd het afgegoten in brons. Het sterk naar voren hellende, abstracte beeld lijkt met de scherpgepunte, omhoogstekende driehoek op een naar boven reikende figuur. Ook is het een tot de essentie teruggebrachte beweging, waarover Kelder gezegd zou kunnen hebben – ‘de flauwe kul is eruit’.</p>
";Brons;Op de bunker;Zonder titel, Toon Kelder, 1973;Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.103488055778804;4.290568828582764;55;Kapelweg;Kelder, Toon;;;;79867.8142745958;457817.010268757
205;Twee meisjes;"<p>Op een oude foto die genomen werd bij het afscheid van de invloedrijke beeldhouwprofessor Jan Bronner, poseert Jos van Riemsdijk temidden van bijna honderd collega’s. Bronner (1881-1972) had zich aan de Rijksakademie in Amsterdam vol overgave gewijd aan de opleiding van enkele generaties jonge beeldhouwers. De foto is gemaakt in juli 1947 in het Amsterdamse Vondelpaviljoen. Opmerkelijk is dat alle bekende beeldhouwers van die tijd erop voor komen. Jos van Riemsdijk gaat grotendeels schuil achter andere aanwezigen, maar haar beminnelijke glimlach is nog net te zien.</p>
<p>De bescheiden plaats die de beeldhouwer inneemt op deze groepsfoto, doet denken aan het beeld ‘Twee meisjes’, dat ze vijf jaar later maakte. Beide meisjes kijken verlegen naar de grond. Ze houden de handen op de rug. Hoewel ze vlak naast elkaar staan, lijken ze elkaar te mijden. De ruggen zijn iets naar elkaar toe gekeerd en ze kijken elk in een andere richting. De houding en de stand van benen en voeten geven het beeld een natuurlijke uitstraling. Het ponykapsel, de paardenstaarten en de lange nekken versterken het imago van spichtige pubermeisjes die zich niet goed raad weten met hun houding.</p>
<p>De bronsplastiek van Van Riemsdijk werd in 1954 geplaatst in het plantsoen aan de Stadhouderslaan. De bescheiden afmetingen zorgen ervoor dat het tengere postuur van beide meisjes net iets kleiner lijkt dan het in werkelijkheid zou moeten zijn. Toch lijken de meisjes lang en ze zijn een beetje aan de magere kant. Wellicht is dat ook de bedoeling geweest van de bescheiden beeldhouwer die op de groepsfoto weliswaar aanwezig is, maar zichzelf bewust iets kleiner lijkt te maken. Gezien de reputatie die Josepha Gijsbertha (‘Josje’ voor vrienden en intimi) in haar tijd als kunstenaar genoot, is die bescheidenheid echter totaal ongegrond.</p>
";Brons en steen;aan de zijde van de Stadhouderlaan schuin in het verlengde van de Jacob de Graefflaan;Twee meisjes, Jos van Riemsdijk, 1953;Ralph Kämena;Wim van der Beek, eindredactie Sandra Spijkerman;;President Kennedylaan 3A, 2517 JK Den Haag, Nederland;52.08818013518418;4.281395492481992;3A;President Kennedylaan;Riemsdijk, Jos van;;;;79213.4201461048;456123.53852912
206;Zonneruiter;"<p>Paardrijden is moeilijker en gevaarlijker dan het lijkt. Die les krijgen de kinderen mee die op weg naar het klaslokaal elke dag door het toegangshek en langs de zijmuur van hun basisschool in het Statenkwartier lopen. Daar is een ongeveer 2 meter hoog keramisch wandreliëf te zien van een berijder die van zijn woeste paard geworpen wordt. De afbeelding is uitgevoerd in zachtgele en rustgevende okerachtige kleurnuances, maar de dynamiek van de gebeurtenis is er niet minder om. De les is duidelijk: een gewaarschuwd kind telt voor twee.</p>
<p>Peter Harskamp heeft de actie extra aangezet met barokke accenten. Zo wordt de kracht van het paard versterkt door de buitenproportionele heuppartijen, terwijl de tuimeling van de man extra vaart krijgt door de handen en benen die in de lucht steken. Opmerkelijke details zijn verder het klein uitgevallen briesende paardenhoofd en de magere paardenbenen die schrap gezet worden om de beweging kracht bij te zetten.</p>
<p>Harskamp voltooide de opdracht in 1986. De schilder en beeldhouwer stond toen nog aan het begin van zijn artistieke carrière. In de jaren daarna bouwde hij een respectabel oeuvre op. In 2005 verscheen zijn eerste boek ‘Peter Harskamp en het beteugelen van de tijd’ met een overzicht van het werk dat hij maakte vanaf 1990.</p>
<p>In veel van zijn schilderijen en (bronzen) beelden herschept Harskamp de mens tot een monumentaal wezen. Zijn mensfiguren geven zich graag over aan dagdromen. Ze zoeken de verkwikkende rust en reiniging van het badritueel of gaan volledig op in de beleving van de stilte. Vaak zijn de mensen die Harskamp verbeeldt naïef, kwetsbaar en wereldvreemd.</p>
";Keramiek;Op kopse muur basisschool aan zijde Stadhoudersplantsoen;Zonneruiter (Paardrijden), Peter Harskamp, 1986;Ralph Kämena;Wim van der Beek, eindredactie Sandra Spijkerman;;Jacob de Graefflaan 14, 2517 JM Den Haag, Nederland;52.08759173721406;4.281929075918587;14;Jacob de Graefflaan;Harskamp, Peter;;;;79248.9905056763;456057.52226114
207;Reliëf met paard;"<p>Grenzend aan het Stadhoudersplantsoen staat een flink gebouw met een opmerkelijk reliëf van een paard. Het valt direct op als je er in de buurt bent. Bovenop het paard is een vrouw te zien. Ze heeft een toorts met graan in haar ene en een zeis in haar andere hand. Weet je eenmaal dat dit reliëf is gemaakt voor de nieuwbouw van het Productschap voor Akkerbouw, dan is het niet moeilijk om in deze dame de Romeinse godin van de landbouw en het graan te herkennen. De bijzondere hoed op de achtergrond is een het hoofddeksel van Hermes, de god van de handel. Het tandrad bij de voeten van het paard verwijst naar de industrie. Het lijkt een logo uit een ander tijdperk. Dat was destijds niet ongebruikelijk.</p>
<p>Het Productschap voor Akkerbouw was een instelling van de rijksoverheid van en voor het akkerbouwbedrijfsleven en bediende alles tussen de zaadsector en de industrie die akkerbouwproducten verwerkt. Dat moest zichtbaar zijn in de kunsttoepassingen. Termote was niet de enige. Er werden nog drie andere kunstenaars uitgenodigd. Zij verfraaiden met hun werk het nieuwe pand vanbinnen. Toen het productschap per 1 januari 2015 werd opgeheven, is het kantoorpand omgebouwd tot appartementen. Ceres te paard prijkt echter nog altijd op de gevel.</p>
<p>Dat het paard in deze voorstelling zo prominent is afgebeeld, heeft alles te maken met de voorliefde die de maker van dit reliëf voor deze dieren had. In veel van Albert Termotes sculpturen komen paarden voor. Deze van origine Vlaamse beeldhouwer was geen onbekende in de Haagse kunstwereld. Hij gaf les aan de Koninklijke Academie van Beeldende Kunsten en heeft veel kunstwerken in de openbare ruimte van de stad gerealiseerd. Zo ook in dit reliëf.</p>
";Natuursteen;Zijgevel voormalig Productschap voor de Akkerbouw;Reliëf met paard, Albert Termote, 1955;Ralph Kämena;Sandra Spijkerman;https://www.monumentenzorgdenhaag.nl/monumenten/stadhoudersplantsoen-4-tm-20;Stadhouderslaan 76, 2517 JA Den Haag, Nederland;52.08705613190821;4.280220684933469;76;Stadhouderslaan;Termote, Albert;;;;79131.0018355309;455999.720549431
208;Balance of Sheets;"<p>Hoewel hij af en toe ook tekeningen en collages exposeerde, was Lon Pennock toch voornamelijk bekend als beeldhouwer die zowel kleine sculpturen voor de binnenruimte maakt als grote monumentale beelden voor de openbare ruimte. Hij manifesteerde zich als een echte beeldenbouwer die constructivistische principes hanteerde. In zijn vormentaal richtte hij zich op concrete vertrekpunten.</p>
<p>In de kleine sculpturen en collages die hij in de jaren negentig exposeerde, liet Pennock zien dat hij zich tijdens zijn artistieke carrière een steeds grotere mate van vrijheid eigen heeft gemaakt. De behoefte om zijn wereldbeeld te verankeren in eenvoudige geometrische vormen en overzichtelijke symbolen, maakte in de loop der jaren plaats voor een speelse vormentaal waarin hij op lichtvoetige manier kanttekeningen plaatst bij de beeldhouwkunst. Dat deed hij onder meer door te experimenteren met vormen en vragen te stellen over de aard en hoedanigheid van dingen. Zo verbeeldde hij bijvoorbeeld de schaduw van een sculptuur en bracht hij aan de hand van vierkante blokjes die het luchtruim zoeken het verschijnsel ‘verlangen’ in beeld.</p>
<p>‘Balance of sheets’ behoort tot het vroege werk van Pennock. Toen formuleerde hij zijn gedachtegoed nog streng en sober. Twee rechthoekige platen van cortenstaal zijn gezichtsbepalend. De ene plaat staat kaarsrecht overeind en de andere is daar schuin tegenaan gezet. De constructie is simpel en effectief en laat weinig aan de verbeelding over. Het beeld is kenmerkend voor het werk van de jonge Haagse constructivisten die in de jaren zestig hun opleiding onder meer ontvingen aan de Koninklijke Academie van Beeldende Kunsten in Den Haag. Pennock knoopte daar van 1967 tot 1968 nog een vervolgstudie aan de École des Beaux-arts superieure in Parijs aan vast. In 1969 won hij de Buys van Hultenprijs voor jonge beeldhouwers.</p>
";Cortenstaal;tegenover het Stadhoudersplantsoen, naast ingang Catshuis;Balance of Sheets, Lon Pennock, 1977;Ralph Kämena;Wim van der Beek, eindredactie Sandra Spijkerman;;Johan de Wittlaan 312, 2517 JL Den Haag, Nederland;52.08944031576831;4.2836433680534345;312;Johan de Wittlaan;Pennock, Lon;;;;79369.6017491543;456261.388916386
209;Tonnenmonument;"<p>Ze staan klaar voor onmiddellijk gebruik. Althans zo zien de opgestapelde haringtonnen op het winderige talud op de hoek van de Dr. Lelykade en de Zeesluisweg er uit. De vissersboten die de haven van Scheveningen binnenvaren hebben hun vaatjes met haring hier zo geparkeerd. Klaar om met vorkheftrucks opgepakt te worden voor verder transport. Bij nadere beschouwing blijken de tonnen echter van koper en niet van hout en zitten ze zelfs aan elkaar vast.</p>
<p>Het beeld is gemaakt ter gelegenheid van het 75-jarig bestaan van de haven van Scheveningen. Een speciale commissie nodigde drie beeldhouwers uit een ontwerp te maken voor een sculptuur in de haven. De bevolking mocht daar het uiteindelijke beeld uit kiezen. Het werd het ‘Tonnenmonument’ van Phil van de Klundert. Een veelgehoorde naam in Den Haag.</p>
<p>De Haagse beeldhouwer geniet vooral bekendheid met zijn abstracte, constructivistische beelden. Ondanks de hoge abstractiegraad van een groot deel van zijn oeuvre heeft hij ook figuratief werk gemaakt. Een goed voorbeeld daarvan is het ‘Kunstfruit’ dat hij in 1975 oorspronkelijk voor het ziekenhuis Leyenburgh heeft bedacht. Sinds 2000 bevindt het fruit zich in het Zuiderpark. In 2007 heeft alleen nog de banaan de tijd kunnen doorstaan. Net als bij zijn ‘Kunstfruit’ koos Van de Klundert ook bij zijn ‘Tonnenmonument’ voor de haven van Scheveningen bewust voor een duidelijk aan de werkelijkheid refererende vorm. Daarmee wil hij deze beelden voor iedereen toegankelijk maken.</p>
";Brons;Ter hoogte van de Zeesluisweg;Tonnenmonument, Phil van de Klundert, 1979;Ralph Kämena;Sandra Spijkerman;;Vissershaven, 2583 DP Den Haag, Nederland;52.09792714904796;4.2666672921043425;;;Klundert, Phil van de;;;;78220.8199720068;457223.373916089
210;Buste Constantijn Hyugens;"<p>Oorspronkelijk stond het borstbeeld van de dichter, schrijver, musicus, verzamelaar, diplomaat én staatsman Constantijn Huygens (1596-1687) aan het begin van de Scheveningseweg, vlakbij de promenade. Daar was het in 1897 geplaatst. Gezien zijn politieke talenten – Huygens was secretaris van prins Frederik Hendrik – en het feit dat hij bijna zijn hele leven in Den Haag woonde, zou je het beeld eerder in het centrum van de hofstad verwachten. Desondanks is het hier aan de Scheveningseweg op zijn plek. Huygens was immers degene die deze weg tussen de kust en het centrum had ontworpen. Nog steeds bevindt zich langs deze rechte weg een tolhuis waar vissers uit Scheveningen vroeger tol moesten betalen voor de vis die ze naar Den Haag brachten.</p>
<p>Tijdens de Tweede Wereldoorlog is het beeld uit voorzorg verwijderd. Nadien kreeg het een nieuwe locatie. Sinds 1957 bevindt het borstbeeld zich op de hoek van de Scheveningseweg en de nieuwe Ary van der Spuyweg. Het siert als entree een klein heuveltje aan de rand van de Scheveningse Bosjes.</p>
<p>Beeldhouwer Arend Odé heeft er een tamelijk klassiek beeld van gemaakt. De natuurstenen sokkel heeft hij behalve van de naam en data van Huygens ook voorzien van decoratieve motieven als een Franse lelie en enkele krullen. Die paar krullen geven het beeld iets baroks. Doordat de staatsman zijn blik richt in de richting van het Vredespaleis ontstaat er bovendien een zekere dynamiek in het portret. Ook dit is typerend voor de (neo)barokke stijl waarin het beeld is gemaakt. Odé heeft Huygens een portret gegeven zoals iemand uit zijn kringen waardig is.</p>
";;Bij entree Scheveningse Bosjes;Buste Constantijn Huygens, Arend Odé, 1897;Ralph Kämena;;;Den Haag, Ary van der Spuyweg, 2517 KB Den Haag, Nederland;52.08998175337831;4.294081085705583;;;Odé, Arend;;;;80085.8004058186;456310.799233499
199;Vissersmonument;"<p>‘Ter nagedachtenis aan de ruim 300 Scheveningse visschers die tijdens den wereldoorlog 1914-1919 op zee het leven lieten. Zij zijn daar – waar nacht noch nevel is.’</p>
<p>Het Vissersmonument waarop deze woorden staan is in 1921 ontworpen door architect Cornelis van Duyne. Het werd een jaar later onthuld in het park aan de Scheveningseweg tegenover de Frankenslag. Op weg naar hun dierbare overledenen op de Algemene (nu Gemeentelijke) Begraafplaats aan de Kerkhoflaan passeerde de Scheveningse bevolking het Vissersmonument. Het eerbetoon aan de 326 Scheveningse vissers die tussen 1914 en 1919 omkwamen op de Noordzee door Engelse mijnen of Duitse torpedo’s is ontworpen voor een groene omgeving. De keramische tegels waarmee de kern van het monument is bekleed hebben een blauwgroene kleur, die mooi aansluit bij het natuurlijke groen van bomen en planten. Verder heeft het een eenvoudige rechthoekige vorm met aan weerszijden een pilaar. In het ontwerp zijn drie bloembakken opgenomen.</p>
<p>Het kunstwerk is een goed voorbeeld van de art deco (1918-1939), een kunststijl die volgde op de art nouveau of jugendstil. De art deco wordt gekenmerkt door een strakke vormgeving, zonder zweepslaglijn of naturalistische motieven. Van Duyne heeft ook huizen en gevels ontworpen in de Jugendstil, maar maakte, getuige zijn Vissersmonument, net als veel collega-architecten zonder veel moeite de overstap naar de art deco.</p>
";Grestegels;In park ter hoogte van de Frankenslag;Vissersmonument, Cornelis van Duyne, 1921;Ralph Kämena;Nicole Spaans, eindredactie Sandra Spijkerman;;Eerste Vissersmonument, Scheveningseweg, 2517 KZ Den Haag, Nederland;52.099346868540096;4.282737730610675;;Scheveningseweg;Duyne, Cornelis van;;;;79324.3105929871;457364.438053698
200;Moeder en kind;"<p>Op het middelste gazon aan de Jacob Mulderweg staat een idyllisch beeldje: een stevig gebouwde moeder, zorgzaam voorovergebogen over haar kind dat de wijde wereld in lijkt te willen. De meeste buurtbewoners zijn blij met de drie beelden die beeldhouwer Nic Jonk maakte voor de naoorlogse wijk waar de Jacob Mulderweg in ligt. Alle straten zijn er vernoemd naar verzetsstrijders die in de nabijgelegen Scheveningse gevangenis hebben vastgezeten. De ‘Bokspringende kinderen’ en twee ‘Moeders met kind’ vormen een nadrukkelijk pleidooi voor het leven.</p>
<p>Dat pleidooi is ook de essentie van het werk van Jonk, die eigenlijk niet meer wilde dan ‘mooie beelden’ maken als ‘tekens tegen de dood’. Zijn hele carrière speelde de ideale verbeelding van de vrouw een hoofdrol. De vormgeving werd wel steeds abstracter, maar opmerkelijke uitstapjes naar andere technieken of onderwerpen heeft hij vrijwel niet gemaakt. Dat gebrek aan behoefte om te experimenteren is hem door de kunstkritiek vaak verweten.</p>
<p>Waarschijnlijk was zijn grootste stap dat hij niet de kruidenierswinkel van zijn alleenstaande moeder in Schermerhorn overnam. In plaats daarvan vertrok Jonk naar Amsterdam om te gaan werken als reclametekenaar. Daarnaast volgde hij lessen aan de kunstnijverheidsschool waar hij dankzij de bezielende lessen van docent Wessel Couzijn (1912-1984) werd gegrepen door de beeldhouwkunst. Samen met Couzijn en Mari Andriessen (1897-1979) werd Jonk later medeoprichter van het nu gerenommeerde Ateliers ‘63 in Haarlem. Toen deze vorm van onderwijs zich goed had ontwikkeld, ging Jonk terug naar de polder.</p>
<p>Daar exposeerde hij in zijn eigen galerie en beeldentuin schilderijen en tekeningen en later ook het werk van zijn artistiek aangelegde kinderen. De beeldentuin van Jonk in Grootschermer werd een florerend familiebedrijf. In interviews was Jonk vaak bitter over de kritiek dat hij te eenzijdig en te commercieel was. Blijkens de reacties heeft het grote publiek wél veel waardering voor ‘zijn tekens tegen de dood’.</p>
";Brons;Middelste gazon tussen de flats;Moeder en kind, Nic Jonk, 1956;Ralph Kämena;Lidwien Nielander, eindredactie Sandra Spijkerman;;Jacob Mulderweg 45, 2597 BR Den Haag, Nederland;52.10821117037572;4.306967184655757;45;Jacob Mulderweg;Jonk, Nic;;;;80999.0550632762;458325.611412309
201;Moeder en kind;"<p>’In vrijwel al mijn beelden, tekeningen en schilderijen is het onderwerp: de vrouw, de oermoeder. Daar kan ik mijn totale emotie in kwijt’, zei beeldhouwer Nic Jonk over zijn werk in 1976. Steeds keren in het werk van Jonk dezelfde thema’s terug. Ze zijn ontleend aan de klassieke mythologie, de bijbel en de natuur. In veel gevallen draait het om de wederzijdse aantrekkingskracht tussen de seksen en om vruchtbaarheid.</p>
<p>‘Ik verberg mijn thema’s in de mythologie om ze minder cru te maken,’ aldus Jonk. Twintig jaar eerder maakte hij al het beeldje van ‘Moeder en kind’ dat op het gazon aan de Jacob Mulderweg staat. Het tafereeltje oogt traditioneel. Hetzelfde geldt voor de voorstellingen van de andere beeldjes die op dezelfde plek staan. Ze reflecteren de preutse jaren vijftig en zijn ook in sculpturaal opzicht weinig vernieuwend, dat wil zeggen: naturalistisch en met een duidelijke voor- en achterzijde.</p>
<p>Later wordt het lichaam van de vrouw bij Jonk steeds meer teruggebracht tot ‘oervormen’ die gevangen zijn in wulpse bewegingen. De vrouwen zijn vaak in een innige verstrengeling gewikkeld met een dier of een wolk. Bolvormige, glad gepatineerde uitstulpingen reflecteren het licht. Het resultaat is onmogelijk vanuit één standpunt te bevatten. ‘De kijker moet er omheen lopen en de beelden aanraken,’ benadrukte de kunstenaar.</p>
<p>Ook dieren, met name grote vissen, dolfijnen en walvissen nemen een prominente plaats in het oeuvre van Jonk in. De vis heeft in mythologisch verband vaak een seksuele lading. Jonk, afkomstig uit een geslacht van walvisvaarders, voelde zich bijzonder tot dit ‘oerdier’ aangetrokken. Zo heeft hij ettelijke malen Jonas in de walvis verbeeld en was hij bezig met de voorbereidingen voor een 7 meter hoog beeld voor de kust van Californië. Overigens werd daar in 1991 nog een tentoonstelling van Jonk verwijderd vanwege het erotische karakter. Jonk had gelijk: zonder een mythische of bijbelse context is een naakt te bloot.</p>
";Brons;Ter hoogte van de Maurits de Brauwweg;Moeder en kind, Nic Jonk, 1956;Ralph Kämena;Lidwien Nielander, eindredactie Sandra Spijkerman;;Jacob Mulderweg 27, 2597 BR Den Haag, Nederland;52.107825691625365;4.307538495175929;27;Jacob Mulderweg;Jonk, Nic;;;;81037.5523295825;458282.144237511
202;Bokspringende meisjes;"<p>Den Haag bezit een paar vroege werken van de later bekend geworden beeldhouwer Nic Jonk. Op de gazons aan de Jacob Mulderweg staat een serie van drie die dateren uit 1956, het jaar waarin Jonk afstudeerde aan de Rijksakademie in Amsterdam.</p>
<p>Het beeld van de bokspringende meisjes en twee beelden van moeder en kind zijn daarom nog niet herkenbaar als de ‘typische Jonks’ die hij later maakte: dat zijn glad gepolijste, bijna wolkachtige beelden van verstrengelde lichamen die boven de sokkel lijken te zweven.</p>
<p>De grof geboetseerde, naturalistische figuren uit Jonks vroege periode zijn verwant aan het werk van veel collega’s uit die tijd, onder wie Bram Roth (1916-1995)en Charlotte van Pallandt (1898-1997). Toch zitten er ook al enkele elementen in die karakteristiek zijn voor het latere werk van Jonk. Anatomische nuanceringen zijn teruggebracht tot lichte aanduidingen. Ze zouden geleidelijk aan helemaal verdwijnen: dat is ook wat Jonk waardeerde in het werk van de negentiende-eeuwse beeldhouwer Maillol: ‘hij deed het met het licht en haalde er al de anatomie mee weg’.</p>
<p>Jonk heeft in de loop van zijn artistieke carrière de vormgeving verder verbeterd en vereenvoudigd. De onderwerpskeuze veranderde daarentegen nauwelijks. Zijn vrouwen en dieren werden steeds sterker geabstraheerd tot de hierboven beschreven ‘typische Jonks’: beelden, schilderijen en tekeningen die door een groot publiek werden gewaardeerd. Jonk was een goede zakenman en heeft mede daardoor altijd veel media-aandacht gehad. Zijn werk werd regelmatig aangekocht, zowel door gemeenten en bedrijven als door particulieren.</p>
<p>De drie beelden aan de Jacob Mulderweg zijn veel minder bekend en daardoor een bijzonder bezit.</p>
";Brons;Vlakbij de Bertus Rimaweg;Bokspringende meisjes, Nic Jonk, 1956;Ralph Kämena;Lidwien Nielander, eindredactie Sandra Spijkerman;;Jacob Mulderweg 91, 2597 BR Den Haag, Nederland;52.108515926858004;4.3062966324020335;91;Jacob Mulderweg;Jonk, Nic;;;;80953.6266293188;458360.19972239
203;Spel en zekerheid;"<p>Drie spelende kinderen in het water en moeder toeziend op de kant. Dat beeld wekt vertrouwen en dat is precies waar het de opdrachtgever van deze beeldengroep om te doen was. Halverwege de jaren vijftig betrok verzekeraar De Eerste Nederlandsche te ’s-Gravenhage, voorloper van Ennia en later Aegon, een nieuw hoofdkantoor aan het Churchillplein. Met voor de hoofdingang een majestueuze vijver. Daarin kwam de bronzen beeldengroep te staan die beeldhouwer Lidi Buma &#8211; van Mourik Broekman in opdracht van de verzekeraar maakte. De beschermende moeder verbeeldt uiteraard de verzekeringsmaatschappij.</p>
<p>De vier figuren zien er stuk voor stuk levendig en natuurlijk uit. Buma &#8211; van Mourik Broekman bouwt in haar beelden voort op de naturalistische traditie. Hun houding is alsof ze een moment uit hun spel heeft bevroren. Hoewel deze beeldhouwer doorgaans sculpturen en portretten van individuele mensen maakte, hebben haar lessen bouwkunde aan de TU Delft en haar assistentschap bij Albert Termote haar ongetwijfeld een goed inzicht gegeven in grotere ruimtelijke werken. Dat is goed terug te zien in deze beeldengroep. Ook al staan moeder en het groepje kinderen ver uit elkaar, ze vormen voelbaar een geheel.</p>
<p>Na het vertrek van Aegon werd het Joegoslaviëtribunaal in het pand ondergebracht en moest de beeldengroep in de vijver wijken voor een kunstwerk van Auke de Vries. De Spelende kinderen en hun moeder kregen een plaatsje aan de zijkant van het gebouw. Achter een bewakingshek. Op deze krappe, onhandige locatie kwamen ze niet goed tot hun recht. In 2010 kwam daar verandering in. Toen schonk eigenaar Aegon de beeldengroep aan de gemeente Den Haag die er een geschikte nieuwe plek voor zocht. Dat werd de vijver in het Stadhoudersplantsoen ter hoogte van de Valeriusstraat. Daar spelen de kinderen opnieuw hun spel in het water. Hun moeder staat als vanouds op de kant op de uitkijk.</p>
";brons;ter hoogte van de Valeriusstraat;Spel en zekerheid, Lidi Buma - van Mourik Broekman, 1955;Ralph Kämena;Sandra Spijkerman;;Stadhoudersplantsoen 74, 2517 SG Den Haag, Nederland;52.08691109716507;4.279078063893125;74;Stadhoudersplantsoen;Buma - van Mourik Broekman, Lidi;;;;79052.4482084674;455984.780463677
204;Indische Tantes;"<p>Toen schrijfster Yvonne Keuls in 2012 ter gelegenheid van haar tachtigste verjaardag de Cultuurprijs van de stad Den Haag ontving, wist ze meteen wat ze met dit geld wilde doen: de stad een bronzen sculptuur schenken van twee hier niet weg te denken dames. Een beeld van twee Indische tantes Toetie en Pop. In haar boek ‘Alle Indische tantes’ (2007) beschrijft Keuls hoe vijf eigengereide Indische dames zich verbazen over de Nederlandse zeden en gewoonten. Na de onafhankelijkheid van Indonesië totaal berooid, verhuisden zij met hun gezinnen naar Nederland. Velen van hen vestigden zich in Den Haag. Daar zetten zij hun schouders eronder en bouwden een nieuw leven op. Het beeld zelf ziet Keuls als een eerbetoon aan alle Indische tantes.</p>
<p>Voor Keuls was er maar één kunstenaar die dit eerbetoon kon maken: Loek Bos. Hij had eerder al goedgelijkende portretten en beelden gemaakt van bijvoorbeeld Toon Hermans en Paul van Vliet. Bos nam de opdracht aan en maakte een schaalmodel in was. Ondertussen probeerde Keuls het benodigde geld te verzamelen. Het prijzenbedrag van 25.000,- euro was niet toereikend voor een flink bronzen beeld. Ook na de toekenning van subsidies van het Prins Bernard Cultuurfonds, de M.A.O.C. Gravin van Bylandt stichting en een royale bijdrage van Restaurant Dinyong was er nog een tekort. Op het platform Voordekunst deed Keuls een oproep voor een bijdrage van particulieren. Fonds 1818 had eerder toegezegd dat bedrag te verdubbelen.</p>
<p>Keuls actie slaagde. Maar liefst 116 donateurs brachten de gewenste laatste 6.000 euro bij elkaar. Op 5 oktober 2013 werden de ‘Indische Tantes’ onthuld op het Frederik Hendrikplein. Daar staan ze dan. Alsof ze net boodschappen hebben gedaan en naar een bankje lopen om bij te praten. Inderdaad: niet meer weg te denken.</p>
";brons;;Indische Tantes, Loek Bos, 2013;Loek Bos;Sandra Spijkerman;;Frederik Hendrikplein 37, 2582 AZ Den Haag, Nederland;52.08909781097629;4.275312106134206;37;Frederik Hendrikplein;Bos, Loek;;;;78798.0818452137;456231.99960896
186;Kind met eend en vogeldrinkbak;"<p>Aanvankelijk lag het niet voor de hand dat Françoise Carbasius beeldhouwer zou worden. Aan de Haagse Koninklijke Academie van Beeldende Kunsten behaalde ze de akte M.O. tekenen. Maar toen zij eenmaal met klei had gewerkt, wist ze dat dit haar materiaal was. Niemand minder dan de Vlaamse beeldhouwer Toon Dupuis (1877-1937) werd haar leermeester. In die tijd trok ze veel op met Gra Rueb (1885-1972), de andere bekende Haagse dierbeeldhouwer, eveneens leerling van Dupuis. Samen voltooiden ze hun opleiding in Parijs aan de Ecole des Beaux Arts.</p>
<p>Als beeldhouwer beperkte Carbasius zich hoofdzakelijk tot klein beeldhouwwerk, dier- en tuinplastieken, penningen en portretten. Vakmanschap en levensechtheid zijn typerend voor haar beelden. Met veel collega’s deelt zij haar fascinatie voor de kruisbestuiving tussen tekenkunst en sculptuur.</p>
<p>In haar woonplaats Den Haag kreeg zij enige bekendheid door de sculpturale versiering van bruggen. Met collega’s Dirk Wolbers, Dirk Bus, Rueb en Joop van Lunteren heeft zij menige brug verfraaid in de traditie van de Amsterdamse School (1916-1926) die toen al de nadagen beleefde. Zo prijkt er op de brug over de Gietkom aan de Prinsessegracht een levensechte visotter.</p>
<p>Het figuratieve beeldje in de tuin van het Kunstmuseum Den Haag kocht de gemeente Den Haag in 1932. Het idyllische tafereeltje sluit aan bij de ideologie van de Amsterdamse School die van mening was dat kunst toebehoorde aan het volk en daarom volledig geïntegreerd moest worden in het dagelijks leven. In de praktijk betekende dit dat het gewone, eenvoudige leven zo realistisch mogelijk verbeeld moest worden. Carbasius deed dat met liefde en toewijding.</p>
";Brons;In de tuin aan de achterzijde van Kunstmuseum Den Haag, richting achteringang Museon;Kind met eend en vogeldrinkbak, Françoise Carbasius, 1930/32;Ralph Kämena;Wim van der Beek, eindredactie Sandra Spijkerman;;Stadhouderslaan 41, 2517 HV Den Haag, Nederland;52.08935743726418;4.281278916077422;41;Stadhouderslaan;Carbasius, Françoise;;;;79207.4267204323;456254.635096584
187;Doornuittrekker;"<p>Nadere informatie volgt.</p>
";Brons, natuurstenen sokkel;In de tuin achter Kunstmuseum Den Haag links in het groen naast de achteringang;Doornuittrekker, onbekende kunstenaar, ongedateerd;Ralph Kämena;Wim van der Beek, eindredactie Sandra Spijkerman;;Stadhouderslaan 41, 2517 HV Den Haag, Nederland;52.08986832500531;4.281509586052703;41;Stadhouderslaan;Onbekende kunstenaar;;;;79224.1002876951;456311.23050942
188;De Doorbraak;"<p>Ruim tien jaar voordat het plein bij het Circustheater werd getransformeerd tot beeldenplein, was daar al ‘De Doorbraak’ van Kees Verkade geplaatst en onthuld. Dat gebeurde ter ere van de opening van het verbouwde theater in 1993. In 2004 kreeg het plein er ter gelegenheid van het honderdjarig bestaan van het theater vijf blikvangers bij. Evenals de andere kunstwerken die deel uitmaken van de permanente beeldenpresentatie op het Circusplein, werd ook ‘De Doorbraak’ aangekocht door Joop en Janine van den Ende.</p>
<p>Verkade heeft de verwijzing naar het theater heel letterlijk verbeeld in een sculptuur van drie dansende acrobaten die in volle vaart zijn vastgelegd. Gestolde bewegingen komen in het oeuvre van Verkade veelvuldig voor. Hij vereeuwigde de acrobaten op het moment waarop ze loskomen van de aarde. Hun performance wekt de illusie dat het mogelijk is om te zweven. De beeldhouwer onderstreept daarmee dat alles wat in het gewone leven ondenkbaar is, in het theater mogelijk wordt.</p>
<p>Verkade maakt voornamelijk levensechte, goed herkenbare beelden. Hoewel de acrobaten realistisch zijn gemodelleerd, is hun vermogen om te zweven gebaseerd op pure zinsbegoocheling. De hoge pilaar waarop de sculptuur geplaatst is, versterkt de suggestie dat de mannen probleemloos in de lucht kunnen blijven hangen. De bronsplastiek tart de wet van de zwaartekracht.</p>
<p>‘De Doorbraak’ sluit aan bij ander werk van Verkade waarin zijn voorliefde voor verbeelding van sportfiguren doorklinkt. Sport en spel, circus en theater zijn belangrijke inspiratiebronnen. Als geen ander voelt hij de sfeer van het theater en de voorkeuren van het grote publiek aan.</p>
";Brons;;De Doorbraak, Kees Verkade, 1993;Ralph Kämena;Wim van der Beek, eindredactie Sandra Spijkerman;;Circusplein 50, 2586 CZ Den Haag, Nederland;52.110937253703106;4.283354992065425;50;Circusplein;Verkade, Kees;;;;79386.2150967734;458653.22925548
189;Icarus;"<p>Icarus is één van de meest tragische personages uit de klassieke mythologie. Hij wordt slachtoffer van zijn jeugdige overmoed en zijn streven naar het hogere. Een doodsmak is het gevolg. De Groningse beeldhouwer Jan Steen ziet het allemaal net iets anders. Hij geeft een positieve wending aan het onbezonnen avontuur van Icarus die met zelfgemaakte vleugels het aardse leven wilde ontstijgen.</p>
<p>Steen is balletliefhebber en bewonderaar van choreograaf Jiri Kylian. In zijn Icarusbeeld benadrukt hij zowel de poging om het aardse leven te ontstijgen als de fantasie om te vliegen. In dat perspectief kan zijn beeld gezien worden als metafoor voor het leven dat zich in het Circustheater afspeelt. Ook daar regeert de fantasie en zijn artiesten en publiek dagelijks bezig het gewone leven te ontstijgen om op weg te gaan naar het andere, het hogere en het onvoorstelbare, al is het maar tijdelijk.</p>
<p>De parallellen tussen Icarus’ vliegpogingen en dansers, die tijdens een ballet loskomen van de aarde, zijn vederlicht in beeld gebracht. Steen plaatste de bijna nietige gestalte van de gevleugelde ‘Icarus’ op een metershoge sokkel met een brede basis die toeloopt naar een smalle top. Het voetstuk lijkt de mythologische figuur te lanceren. ‘Icarus’ wordt door de sokkel gedragen, opgetild, losgemaakt van de aarde en in de ruimte geparachuteerd. Voor artiesten is het podium een springplank naar succes zoals de sokkel dat is voor ‘Icarus’.</p>
<p>Voor Steen vormen mens en natuur een vanzelfsprekend eenheid. Even vanzelfsprekend als beweging en balans. Zijn fascinatie voor beweging, dans en theater is terug te vinden in de manier waarop hij te werk gaat. Want voordat Steen beweging en balans kan vangen in beeld, wil hij dat aan den lijve hebben ondervonden. Vandaar dat zijn beelden vaak beginnen bij een performance.</p>
";Brons;;Icarus, Jan Steen, 2004;Ralph Kämena;Wim van der Beek, eindredactie Sandra Spijkerman;;Circusplein 50, 2586 CZ Den Haag, Nederland;52.11099737782233;4.2830814067459055;50;Circusplein;Steen, Jan;;;;79367.5772441189;458660.20318868
190;Dubbel;"<p>Pépé Grégoire speelde een belangrijke rol bij de keuze van de beelden die geplaatst zijn bij het Circustheater. Cultuurmecenas Joop van den Ende is bewonderaar van Grégoires werk en vroeg hem speciaal voor het plein een beeld te ontwerpen. Al snel ontstond het idee om er een echt beeldenplein van te maken en andere beeldhouwers bij het initiatief te betrekken. Grégoire kwam met concrete voorstellen die met enthousiasme werden ontvangen.</p>
<p>Het beeld ‘Dubbel’ stelt een mensfiguur voor die uit zijn silhouet stapt. Het gaat om de verbeelding van een theaterpersoonlijkheid die tijdelijk afstand neemt van zijn oorspronkelijke gedaante en identiteit om een rol te spelen. In een andere betekenis is de dualistische persoonlijkheid te herleiden tot de toeschouwer die even uit zijn vertrouwde wereld treedt om zich in het theater onder te dompelen in de fictieve wereld die zich op het podium voor zijn ogen ontvouwt.</p>
<p>Grégoire houdt zich in zijn beelden intensief bezig met de medemens. Hij beziet het leven met een knipoog. Dat is zijn tweede natuur. In zijn werk klinkt niet alleen drama door maar ook humor. Die twee gaan goed samen, zowel in het leven als in de kunst. De beeldhouwer wil uitersten samenbrengen. Zijn thematiek loopt van kunsthistorische verwijzingen, archeologie, contrasterende mensbeelden, het cyclische leven, acrobatiek en de atletische mens tot zijn persoonlijke levensomstandigheden. Zonder relativeringsvermogen wordt het leven voor hem een stuk saaier en onaangenamer, en bij vlagen zelfs ondraaglijk.</p>
<p>In de beelden van Grégoire is de esthetiek van het verminkte lichaam een eigen leven gaan leiden. De fascinatie voor lichaamsfragmenten, losse ledematen en het gedeformeerde lichaam heeft alles te maken met de wonderlijke combinatie van tragiek en heroïek die daarin schuilt. In ‘Dubbel’ brengt hij bij wijze van uitzondering heel de mens in beeld.</p>
";Brons;;Dubbel, Pépé Grégoire, 2004;Ralph Kämena;Wim van der Beek, eindredactie Sandra Spijkerman;;Circustheater, 2586 BK Den Haag, Nederland;52.11130293887353;4.283049220237727;;;Grégoire, Pépé;;;;79365.8898223394;458694.230545594
191;Interconnected Sculpture;"<p>Wie goed kijkt, telt zes cirkels. Toch zijn er maar vier steunpunten op de sokkel. De andere twee cirkels hangen in de lucht. Ze raken de grond niet, maar zweven tussen de grotere cirkels door en brengen op die manier onderlinge verbindingen tot stand. Dat verklaart de titel ‘Interconnected Sculpture’. De Duitse beeldhouwer Abraham David Christian heeft van het spiraalvormige object een avontuurlijke achtbaanachtige constructie gemaakt waarvan de loop onvoorspelbaar is. De cirkels beschrijven een spoor dat bijna niet te volgen is.</p>
<p>Bijna even onnavolgbaar als het lijnenpatroon van ‘Interconnected Sculpture’ zijn de inspiratiebronnen van de kunstenaar. Christian houdt voor zijn geometrische en organische bronsculpturen en papierobjecten een complex en veelvormig referentiekader in het vizier. Zo combineert hij de geest van de renaissance (Donatello en Michelangelo) met abstractie én met opvattingen van modernere beeldhouwers als Giacometti en Brancusi. Daarnaast ondergaat Christians werk invloed van religieuze objecten van (primitieve) culturen uit Afrika, India en Japan.</p>
<p>De symboliek van ‘Interconnected Sculpture’ is helder: de kunstenaar, die in 1972 als 19-jarige zijn carrière begon met deelname aan Documenta 5, wil totaal verschillende werelden en invloedsferen samenbrengen. Elke cirkel symboliseert een afzonderlijk cultuurgebied, een oerbron. Door verhalen, handelsroutes, overleveringen en nabootsing zijn die oerbronnen op allerlei manieren met elkaar verbonden. Christian is in zijn werk voortdurend op zoek naar nieuwe vormen van spiritualiteit en symboliek. Die zoektocht sprak Joop en Janine van den Ende zó sterk aan, dat ze het beeld van hem kochten om het Circusplein extra allure te geven.</p>
<p>&nbsp;</p>
";;;Interconnected Sculpture, Abraham David Christian, 2003;Ralph Kämena;Wim van der Beek, eindredactie Sandra Spijkerman;;Circusplein 50, 2586 CZ Den Haag, Nederland;52.11094095998684;4.28354140559196;50;Circusplein;Christian, Abraham David;;;;79398.9900337973;458653.447364749
192;Zonder titel;"<p>Een beeld als een sieraad. Een woordspeling die we bij Jack van Osnabrugge letterlijk mogen nemen. Want Van Osnabrugge is goud- en zilversmid en vervaardigt moderne, exclusieve sieraden. Opgeleid aan de Vakschool Schoonhoven en de Fachhochschule für Gestaltung Pforzheim, profileerde Van Osnabrugge zich aanvankelijk als ontwerper van sieraden én objecten. Dit leidde in de jaren zeventig tot plaatsing van enkele monumentale beelden in de hofstad. Den Haag bezit de enige ruimtelijke werken die Van Osnabrugge ooit maakte. Het object aan de Van Boetzelaerlaan vervaardigde hij in 1979. Verder concentreerde hij zich volledig op edelsmeedkunst.</p>
<p>Het ijzeren beeld aan de Van Boetzelaerlaan is geometrisch abstract en opengewerkt. Het zou een broche kunnen zijn, die door de eenvoud van het ontwerp, zelfs sterk uitvergroot niet aan beeldende kracht inboet. Omgekeerd hebben de sieraden van Van Osnabrugge vaak het karakter van een object.</p>
<p>In de jaren zeventig is zijn stijl streng, met een minimum aan decoratie. Maar in de jaren tachtig valt het werk te omschrijven als lyrisch abstract. Zonder decoratieve elementen worden zijn broches en hangers iets losser, bijvoorbeeld door een vloeiende vorm in een hoekig kader of zoals we later vaak in zijn werk aantreffen: insnijdingen in onregelmatige vormen.</p>
<p>De kleinoden van Van Osnabrugge behoren tot de toegepaste kunst, maar de sculpturale kwaliteit ervan is onmiskenbaar. Het is draagbare plastiek en zo paart Van Osnabrugge functionaliteit aan autonome kunst. Maar soms ook zijn zijn ‘sieraden’ gewoon bedoeld om neer te zetten.</p>
";IJzer;in het middenveld op de hoek met de Willem de Zwijgerlaan;Zonder titel, Jack van Osnabrugge, 1979;Ralph Kämena;Nicole Spaans, eindredactie Sandra Spijkerman;;Willem de Zwijgerlaan, 2582 EM Den Haag, Nederland;52.090951779180465;4.2711873735759776;;Willem de Zwijgerlaan;Osnabrugge, Jack van;;;;78518.5861611138;456442.592083691
193;Staand en liggend;"<p>Het beeld ‘Staand en liggend’ heeft twee gezichten. Op afstand wordt alle aandacht getrokken door twee staande kolommen van roestvrij staal, die beide vier meter hoog zijn. Pas in tweede instantie valt op dat het feitelijk niet gaat om zuilen maar om hoekvormen. De hoek die door de blikvangers wordt aangegeven, is ook terug te vinden in een liggende variant van graniet. Het beeld van Jan Maaskant verenigt vlak en ruimte op een bijzondere manier. Het plateau en de oprijzende staande vormen is geheel gebaseerd op geometrische uitgangspunten. Daarbij draait het vooral om systematiek, structuur en symmetrie. Daardoor contrasteert het ‘strenge’ beeld met de andere sculpturen in de tuin van het Gemeentemuseum Den Haag.</p>
<p>Maaskants sculpturale ingreep in de museumtuin is vooral bijzonder omdat het traditionele onderscheid tussen sokkel en beeld wegvalt. Het platte vlak dat als drager van de staande vormen fungeert, is een onvervreemdbaar onderdeel van het totale kunstwerk geworden. Het vlak is niet ondergeschikt aan de ruimtelijke elementen.</p>
<p>Maaskant is een van de bekendere Nederlandse beeldhouwers die werkte in de constructivistische stijl die kenmerkend is voor de late jaren zestig en de jaren zeventig. Net als geestverwanten Joost Baljeu en André Volten zette Maaskant zich destijds af tegen de abstract expressionistisch werkende kunstenaars van direct na de Tweede Wereldoorlog. Stond in de naoorlogse kunst de individuele expressie van de eigen beleving centraal, de vooruitstrevende beeldhouwers van de decennia daarna beperkten zich vooral tot vormonderzoek. En dat zie je terug in hun abstracte, technische soms zelfs industriële sculpturen.</p>
<p>Ook al draait het in zijn beelden om vormonderzoek, Maaskant gaat wel op een intuïtieve wijze te werk waardoor zijn sculpturen net even iets lyrisch krijgen.</p>
";roestvrijstaal en graniet;In de tuin tussen Kunstmuseum Den Haag en KM21;Staand en liggend, Jan Maaskant, 1972;Ralph Kämena;Wim van der Beek, eindredactie Sandra Spijkerman;;Catsheuvel 30, 2517 JZ Den Haag, Nederland;52.09032976696949;4.2803750116394035;30;Catsheuvel;Maaskant, Jan;;;;79147.1321809619;456363.751044782
194;Plaquette Groothertogin Sophie von Sachsen;"<p>Ooit was Den Haag rijk aan grachten. In tegenstelling tot die in steden als Rotterdam en Delft stonden de grachten in de hofstad echter niet in verbinding met de zee. Resultaat: stilstaand water met alle gevolgen van dien. Dat moest anders. Al vanaf de zeventiende eeuw zijn er plannen gemaakt om een verversingskanaal te graven tussen de stad en de zee. Maar pas in de tweede helft van de negentiende eeuw is dat daadwerkelijk gelukt.</p>
<p>Daarbij was de hulp van Sophie, prinses der Nederlanden (1824-1897), dochter van koning Willem II en diens Russische vrouw Anna Paulowna, van groot belang. De prinses had in 1865 van haar moeder de buitenplaatsen Buitenrust, Rustenburg en Zorgvliet geërfd. Het Kanaal, zoals het verversingkanaal is gaan heten, zou over haar grond gaan lopen en aangezien zij het belang daarvan inzag, schonk zij het terrein in 1885 aan de gemeente Den Haag. Dit op voorwaarde dat er nooit iets anders op gebouwd zou worden dan het verversingskanaal, de wijk Duinoord en het ziekenhuis Bronovo.</p>
<p>Een stad is echter voortdurend in verandering en toen de gemeente een royale eeuw later besloot de Duindorpbrug ten behoeve van de verkeersveiligheid te willen verbreden tot dam werd toestemming gevraagd aan de nazaten van prinses Sophie: de familie Von Sachsen-Weimar-Eisenach. In 1842 was de prinses namelijk getrouwd met de groothertog Carl Alexander von Sachsen-Weimar-Eisenach. Toestemming voor de dam werd verkregen. Daarvan getuigt de bronzen plaquette in de borstwering aan de zeezijde van de nieuwe dam. Behalve een beeltenis van prinses Sophie valt daarop de volgende tekst te lezen:</p>
<p>‘Ter ere en nagedachtenis aan Groothertogin Sophie von Sachsen-Weimar-Eisenach geboren Prinses der Nederlanden, die in 1885 de grond voor het verversingskanaal schonk aan de gemeente ’s-Gravenhage.</p>
<p>De Duindorpdam is op 7 april 2005 geopend door prins Michael von Sachsen-Weimar-Eisenach.’</p>
<p>De bronzen plaquette is van de hand van Haagse grafisch ontwerper Rudo Hartman. Hij ontwikkelt eigen lettertypes en geeft vooral vorm aan boeken. Daarnaast is hij als ontwerper bij meerdere plaquettes in Den Haag betrokken.</p>
";Brons;Zijde Houtrustweg;Plaquette Groothertogin Sophie von Sachsen, Rudo Hartman, 2005;Ralph Kämena;Sandra Spijkerman;;Duindorpdam, 2583 ET Den Haag, Nederland;52.09144740164728;4.265205104876126;;Duindorpdam;Hartman, Rudo;;;;78109.4920782363;456504.05107696
195;Nonsite Outside Territor – Floating Point;"<p>Ter gelegenheid van het 750-jarig bestaan van de stad Den Haag in 1998, schonk de Nederlandse Waterschapsbank de gemeente het kunstwerk <em>Floating Point</em> van Arno van der Mark. Letterlijk vertaald betekent <em>Floating Point</em> drijvende punt, ofwel zwevende komma. En daar heeft het kunstwerk ook wel iets van weg. Ofschoon het noch een komma, noch een punt, maar een ovaal is.<br />
Van der Mark noemt het op zijn eigen website ‘Een transparante maar ontoegankelijke, ovale architectonische ruimte zonder functie’. Een hermetisch gesloten bouwsel van glas en licht, dat in het overgangsgebied tussen stad en groen lijkt te zweven. Dat zweven wordt vooral benadrukt als het kunstwerk bij donker oplicht. Overdag vangen vier sensoren licht op. In het donker stralen zestien gekleurde halogeenlampen een computervertaling van de lichtopbrengst uit. De helderheid van het lamplicht is afhankelijk van seizoenen en weersomstandigheden.</p>
<p>Overdag is de ovaal donkergrijs. Dan zijn ook de woorden ‘nonsite outside territory’ op het glas goed leesbaar. Ze verwijzen naar de locatie, waar het stedelijke gebied overgaat in een meer landschappelijke omgeving. Toen het kunstwerk werd geplaatst was het Rooseveldtplantsoen nog een stukje niemandsland; grasland tussen kantoorgebouwen. Vaak laat Van der Mark zijn kunstwerken in de buitenruimte in hun habitat opgaan. Zo niet <em>Floating Point</em>. Dat is een echt landmark: een punt waar je niet omheen kunt. Met zijn kunst verkent Van der Mark harde grenzen en zachte overgangen tussen de gebouwde en groene omgeving.</p>
<p>Van der Mark werd na een aantal jaren HTS begin jaren zeventig opgeleid aan de Academie voor Beeldende Kunsten in Arnhem. Daar was omgevingsvormgeving een belangrijk aspect van de studie. Zijn schilderijen, tekeningen, grafiek, beeldhouwwerk en installaties worden door particulieren en toonaangevende musea verzameld. Rond 1990 is hij in interdisciplinaire teams werkzaam binnen zijn eigen studio ‘Drftwd’ voor projecten op het grensvlak van (landschaps)architectuur, stedenbouw, kunst en economie.</p>
";Glas en licht;;Nonsite Outside Territor – Floating Point, Arno van der Mark, 1998;Ralph Kämena;Nicole Spaans, eindredactie Sandra Spijkerman;;Den Haag, Johan de Wittlaan, 2517 JR Den Haag, Nederland;52.095356968863875;4.285280175463124;;;Mark, Arno van der;;;;79491.7648447025;456917.9129326
226;Hemels Gewelf;"<p>Liggend op je rug, je hoofd ver achterover: dan neemt de hemel boven je de vorm aan van een koepel die op de kraterrand rust. Heb je normaal het idee dat de lucht plat boven je hangt, in werkelijkheid buigt de hemel natuurlijk mee met de ronding van de aarde. De Amerikaanse kunstenaar James Turrell maakt dit in zijn ‘Hemels Gewelf’ voelbaar.</p>
<p>Turrell heeft zijn ‘Hemels Gewelf’ in 1992 ter gelegenheid van een internationaal congres over landschapsarchitectuur en beeldende kunst bedacht. Hij was daar op uitnodiging van Stroom. Vier jaar later is zijn kunstwerk in de Kijkduinse puinduinen gerealiseerd.</p>
<p>Het kunstwerk bestaat uit een ellipsvormige aarden wal met een doorsnede van 40 bij 30 meter. Doordat de krater aan de buitenkant met helmgras is bekleed, gaat hij geheel op in zijn omgeving. De bezoeker kan de krater via een zes meter lange tunnel betreden. In het midden treft hij twee stenen ligbanken aan. Bovenop een nabijgelegen duintop heeft Turrell nog een bank geplaatst. Deze biedt een panorama waarin de boten door de lucht lijken te varen.</p>
<p>Het idee voor het Haagse gewelf is geënt op het levenswerk van Turrell: Roden Crater in de Painted Desert van Arizona. In deze uitgedoofde vulkaan heeft hij verschillende ruimtes gecreëerd. Licht, ruimte en waarneming vormen de kernbegrippen van zijn oeuvre. Deze kunstenaar, tevens piloot en wiskundige, creëert met zijn kunstwerken situaties waarin je licht fysiek kunt ervaren. Daar word je je bewust van je eigen manier van waarnemen.</p>
<p>Voor Turrells oeuvre zijn de geschriften van Marcel Minnaert (1873-1970) van belang. Deze Utrechtse astronoom schreef bijvoorbeeld over de misvatting dat wij de ondergaande zon als een grote bal waarnemen. Zijn praktische suggestie: bekijk diezelfde ondergaande zon maar eens door je benen. Met zijn ‘Hemels Gewelf’ doorbreekt ook Turrell je geconditioneerde manier van kijken. Een unieke ervaring die druk bezocht wordt.</p>
";natuursteen, aarde, beton en gras;Tegenover restaurant De Haagsche Beek;Hemels Gewelf, James Turrell, 1996;Gerrit Schreurs;Sandra Spijkerman;;Machiel Vrijenhoeklaan 175, 2555 NA Den Haag, Nederland;52.063083332589784;4.218429435659807;175;Machiel Vrijenhoeklaan;Turrell, James;;;;74853.3421770353;453399.178872558
227;De Zon;"<p>Het is bijna niet voor te stellen maar in de jaren zeventig van de 20<sup>e</sup> eeuw was al het groen achter het pand van de Raad van State (Paleisstraat) geasfalteerd. Zo werd er destijds parkeerplaats geboden aan de ambtenaren die in dit pand kantoor hielden. Toen de Raad van State in 1982 op dit adres werd gehuisvest, kwam het groen weer terug. Bij de herinrichting en uitbreiding van de Raad van State in 2011 herstelde landschapsarchitect Michael van Gessel het Franse ontwerp uit de jaren vijftig door opnieuw strakke, rechte lijnen en symmetrie aan te brengen.</p>
<p>Ooit was de tuin veel groter. Toen kroonprins Willem II en zijn Russische vrouw Anna Paulowna op Kneuterdijk 22 woonden (1816-1940), strekte het groen tot ver voorbij de Mauritskade. Hun tuin was aangelegd in de Engelse landschapsstijl. Verkoop van grond reduceerde het park tot de stadspaleistuin van vandaag.</p>
<p>In de tuin staat naast een Zonnewijzer en zestien beelden van Eric Claus ook een bronzen sculptuur van Wessel Couzijn. Zijn Zon is afkomstig uit de Rijkscollectie en is er begin jaren tachtig geplaatst. Couzijn geldt als een van de belangrijkste vernieuwers van de beeldhouwkunst na de Tweede Wereldoorlog. Tijdens de oorlogsjaren had hij in New York kennisgemaakt met het werk van beeldhouwers als Ossip Zadkine (1890-1967) en Jacques Lipchitz (1891-1973). Terug in Nederland ontwikkelde zijn werk zich van tamelijk realistisch naar abstract en expressief. Met punten, flarden en onverwachte gaten verbeeldde Couzijn in de jaren vijftig en zestig “het menselijk gebeuren”. Niet de mens zelf gaf hij weer, wel diens heftige emoties. Het was niet alleen Couzijns abstract-expressionistische vormentaal die nieuw was. Hij experimenteerde ook met uiteenlopende gietmethoden. Daarvan getuigen de bijzondere uitsteeksels in De Zon.</p>
";Brons;In de tuin Raad van State;De Zon, Wessel Couzijn, ca. 1956;Ralph Kämena;Sandra Spijkerman;;Paleisstraat 1A, 2514 JA Den Haag, Nederland;52.08192492191646;4.307722176721183;1A;Paleisstraat;Couzijn, Wessel;;;;81007.2777534902;455400.483134046
228;Diverse beelden tuin Raad van State;"<p>Van zijn trouwdag in 1816 tot zijn kroning in 1840 woonde kroonprins Willem II samen met zijn Russische vrouw Anna Paulowna op Kneuterdijk 22. Bij hun Witte paleis hoorde een reusachtige tuin compleet met vogels, kassen en orangerie. Oorspronkelijk liep de grond daarvan tot ver voorbij de Mauritskade. Daar zijn later grote stukken van verkocht. Wat resteert is een paleistuin op binnenstadformaat.</p>
<p>Was het oorspronkelijke park aangelegd in een romantische Engelse stijl, de latere kleinere tuin kreeg in de jaren vijftig van de 20<sup>e</sup> eeuw een ontwerp in Franse stijl. De symmetrische indeling met geometrische patronen en strak geschoren heggen roept herinneringen op aan tuinen bij paleizen als Versailles. Sinds 1982 is de Raad van State in de gebouwen aan de Kneuterdijk gehuisvest. Bij de herinrichting en nieuwbouw in 2011 heeft landschapsarchitect Michael van Gessel de rechte, strakke lijnen van het tuinontwerp opnieuw in ere hersteld en aan de twee gazons een derde toegevoegd.</p>
<p>In die Franse tuin zijn in de loop van de tijd steeds meer beelden komen te staan. De Zonnewijzer werd als eerste geplaatst. Begin jaren tachtig volgde een sculptuur van Wessel Couzijn. In het verlengde van de opdracht voor nieuw dubbelportret van het Koninklijk Paar voor de portrettengalerij aan de Parkstraatkant is Eric Claus ook gevraagd een selectie te maken van zijn beelden voor de tuin. In 2018 plaatste hij elf sculpturen. Twee jaar later kwamen daar nog vijf beelden bij.</p>
<p>De meeste mensen kennen deze hedendaagse klassieke beeldhouwer vooral van zijn monumentale eerbetoon aan Willem Drees senior, sinds 2000 te vinden naast de entree van het Binnenhof. Herken je in het monument de abstracte, bijna grafische stijl die Claus ook in zijn vele penningen toepast, de vrije sculpturen in de tuin laten veel meer variatie in vorm en thematiek zien.</p>
";brons;In de tuin Raad van State;Diverse beelden, Eric Claus, 1980- 2016, tuin Raad van State;Ralph Kämena;;;Paleisstraat 1A, 2514 JA Den Haag, Nederland;52.08198096438411;4.307689990213004;1A;Paleisstraat;Claus, Eric;;;;81005.1643733389;455406.750680194
229;"Axioma&#8217;s uit de Ethica van Spinoza";"<p>Bijzonder subtiel. Zo zou je het werk dat de Amerikaanse kunstenaar Joseph Kosuth voor de Raad van State heeft gemaakt het beste kunnen omschrijven. Aan de tuinzijde heeft hij helemaal bovenaan de gevels sierlijke, handgeschreven teksten in zachtgeel neon aangebracht. Voor de kunstopdracht bij de nieuwbouw van de Raad van State koos de Rijksgebouwendienst voor Kosuth aangezien zijn hele oeuvre over tekst, betekenis en interpretatie gaat. En dat is precies de kern van de werkzaamheden van dit rechtsorgaan.</p>
<p>Met zijn teksten smeedt Kosuth de uiteenlopende historische en nieuwe bouwblokken van de Raad van State smeedt aan de achterzijde samen. Soms buigt een woord zomaar ineens de hoek om. De zinssneden die hij voor de Raad van State heeft uitgekozen zijn afkomstig uit het beroemde boek Ethica van Spinoza. Het gaat om een serie van zeven onweerlegbare principes (axioma’s) waarmee volgens deze 17<sup>e</sup>-eeuwse filosoof iedereen het eens kon zijn.</p>
<p>Kosuth is net als Lawrence Weiner en Stanley Brouwn een conceptueel kunstenaar. In de loop van de jaren zestig van de 20<sup>e</sup> eeuw werd voor hen het idee, of beter gezegd <em>de</em> idee in filosofische zin, achter een kunstwerk belangrijker dan de uitvoering daarvan. Baanbrekend was een van Kosuth’s eerste conceptuele kunstwerken: <em>One and Three Chairs </em>(1965). Het laat een stoel als object zien, een print van de woordenboekdefinitie van een stoel én een fotografische afbeelding van een stoel. De vraag is welke stoel nu eigenlijk stoel is?</p>
<p>Concentreerde Kosuth zich in de jaren zestig puur op de vraag wat de betekenis van de kunst was, vanaf 1970 verruimde hij zijn denkgebied met filosofie, psychoanalyse en literatuur. Kunstenaars zijn in zijn optiek makers van betekenis. Voor de uitvoering van zijn ideeën beperkt hij zich tot tekst in allerlei vormen. Bij de Raad van State zijn dat sierlijk, handgeschreven letters in neon.</p>
<p>Axioma’s uit de Ethica van Spinoza:</p>
<ol>
<li>Al wat is, is in zichzelf of in iets anders.</li>
<li>Wat men niet door iets anders kan begrijpen, moet men door zichzelf begrijpen.</li>
<li>Uit een gegeven bepaalde oorzaak vloeit noodzakelijk een gevolg voort en omgekeerd: zonder een bepaalde oorzaak kan het gevolg onmogelijk optreden.</li>
<li>De kennis van een gevolg hangt af van de kennis van de oorzaak en sluit die in.</li>
<li>Zaken die niets met elkaar gemeen hebben, kunnen ook niet uit elkaar begrepen worden, met andere woorden, het begrip van het ene sluit niet dat van het andere in.</li>
<li>Een waar idee moet met het voorgestelde object overeenkomen.</li>
<li>Wanneer een zaak zich als niet bestaand laat denken, sluit het wezen niet het bestaan in.</li>
</ol>
";neon;Op de gevels van de panden vand e Raad van State aan de kant van de tuin;Axioma's uit de Ethica van Spinoza, Joseph Kosuth, 2011;Ralph Kämena;Sandra Spijkerman;;Paleisstraat 1A, 2514 JA Den Haag, Nederland;52.0819644813127;4.307722176721183;1A;Paleisstraat;Kosuth, Joseph;;;;81007.3432033155;455404.884126397
230;Amalek-monument;"<p>Compleet verslagen was de succesvolle ondernemer Jacques Levi Lassen (1884-1962) toen hij een jaar na de Tweede Wereldoorlog vanuit zijn vluchtadres in New York weer naar zijn woonplaats Den Haag terugkeerde. De bloeiende, joodse winkelbuurt in het hartje van de stad (rond 2000 ontwikkelt tot het Haagse China Town) was totaal ontvolkt. Van de 17.000 joden waren er ongeveer 2.000 over.</p>
<p>Ter nagedachtenis aan de oude buurt en zijn bewoners kocht Lassen, die in damesmodeartikelen deed en tevens vastgoedontwikkelaar was, panden op aan de Gedempte Gracht. De rest van zijn leven was hij bezig met de herontwikkeling van de ‘Verdwenen Buurt’. In 1957 richtte hij een stichting op: stichting Levi Lassen. Postuum ging zijn wens in vervulling om een monument op te richten. Op 12 oktober 1967 vond bij de opening van de nieuwbouw van de stichting aan de Gedempte Gracht nummer 40 de onthulling van een gedenkteken plaats.</p>
<p>Dat gedenkteken is van de hand van beeldhouwer Dick Stins. Eerder maakte deze beeldhouwer bijvoorbeeld ‘Adelaar, monument voor gevallen kameraden’ voor de militaire vliegbasis in Soesterberg (1948). Zoals destijds gebruikelijk vervaardigde hij ook in Den Haag een realistisch reliëf. Het werd een monumentale Davidster waarin vader, moeder en kind bescherming zoeken. Onder in de ster plaatste de beeldhouwer een zittende figuur. Het geheel is oorspronkelijk samen met de volgende tekst op een met witte steen beklede muur aangebracht:</p>
<p>&nbsp;</p>
<p>‘Gedenk wat Amalek u gedaan heeft…</p>
<p>… vergeet het niet</p>
<p>&nbsp;</p>
<p>Deut: 25.17.19’</p>
<p>&nbsp;</p>
<p>Dit citaat uit bijbelboek Deuteronomium verwijst naar het verhaal over Amalek, de kleinzoon van Esau die met zijn volk de aartsvijand van de Israëlieten was.</p>
<p>Begin eenentwintigste eeuw vindt in hetzelfde gebied opnieuw herontwikkeling plaats. Het monument wordt achtereenvolgens enkele jaren opgeslagen, bevind zich van eind 2007 tot 2018 op schoonmetselverband van de nieuwbouw Spuimarkt en maakt sinds 2018 deel uit van het grote Joodse monument op het Rabbijn Maarsenplein.</p>
<p>&nbsp;</p>
";brons;;Amalek-monument, Dick Stins, 1967 (oude situatie Gedempte gracht, nieuwe situatie Joods monument, Anat Ratzabi, Rabbijn Maarsenplein);Ralph Kämena;Sandra Spijkerman;;Rabbijn Maarsenplein 19, 2512 HJ Den Haag, Nederland;52.07585350586802;4.31474433995056;19;Rabbijn Maarsenplein;Stins, Dick;;;;81478.6064938317;454717.901881865
231;Beelden Haagsche Bluf;"<p>Toen in 2000 de City bioscoop aan de Venestraat afbrandde, besloot projectontwikkelaar Geste Vastgoed het achterliggende gebied nieuw leven in te blazen. In het plan werd ook de uit de jaren zeventig stammende Pasadena Passage opgenomen. Er werd een compleet nieuw winkelgebied ontwikkeld, een soort hofje waar oude en nieuwe bouwstijlen samenkomen. Strakke glazen gevels wisselen kopieën van historische façades af. Er staat onder meer een imitatie van de gevel van het Pageshuis uit 1610 aan Lange Voorhout 6, een kopie van het Jugendstilpand dat Bosboom in 1898 aan de Denneweg 56 heeft gebouwd en replica’s van enkele oude gevels uit Delft. Restaurants en terrassen complementeren de winkels.</p>
<p>Ter verfraaiing van de omgeving is ook kunst toegevoegd. In twee van de vier toegangen hangen grote bloemdecoraties van metaal, er staan twee Franse fonteinen, een kleine boeddha, een kopie van de <em>Denker </em>van de beroemde Franse beeldhouwer Rodin en enkele andere sculpturen van onbekende makers.</p>
<p>De naam van dit winkelgebied verwijst naar een typisch Haags toetje. Met suiker luchtig geslagen ei dat door bessensap roze kleurt: Haagsche Bluf.</p>
";brons, natuursteen, metaal;Tussen de Dagelijkse Groenmarkt, Venestraat, Vlamingsstraat en Nieuwstraat;Diverse sculpturen, 2001, onbekende kunstenaars;Ralph Kämena;Sandra Spijkerman;;Haagsche Bluf, Den Haag, Nederland;52.07713409999999;4.3092557;;Haagsche Bluf;Onbekende kunstenaar;;;;81104.4725028743;454865.94111881
211;Monument Lelybank;"<p>‘In het jaar 1931 bij de opening van de 2<sup>e</sup> haven aan de gemeente geschonken door de bevolking van Scheveningen.’</p>
<p>De Lelybank waarin deze tekst gebeiteld staat, is ontworpen door de Scheveningse architect Cornelis van Duyne. Het monument staat precies voor het seinhuis van de havenmeester en is opgericht ter herinnering aan de uitbreiding van de haven in 1931. Zijn naam dankt de bank aan de ingenieur onder wiens leiding de eerste haven werd aangelegd: doctor Cornelis Lely (1854-1929), beter bekend van de Afsluitdijk.</p>
<p>Deze eerste haven kwam gereed in 1904 als veilige plaats voor de vissersschepen van toen. Een vreselijke storm had tien jaar daarvoor een groot deel van de vloot op het Scheveningse strand vernietigd. Al snel bleek uitbreiding noodzakelijk. Er kwam een haven bij: de tweede haven, waar kleinere kotters en zeiljachten liggen. Aan het havenhoofd biedt het monument zicht op de Noordzee en binnenkomende schepen. Decennia later wordt er nog steeds gebruik van gemaakt om te rusten, te keuvelen en te kijken.</p>
<p>De stijl van de bank past in de traditie waarin monumenten en standbeelden in de jaren dertig van de twintigste eeuw werden vormgegeven. Strakke en sobere vormgeving, symmetrisch van opbouw en toepassing van materialen als baksteen, hout en natuursteen zijn kenmerken uit deze periode. Daarmee is de bank een voorbeeld van de Art Deco (1918-1939), een kunstvorm die volgde op de Jugendstil of Art Nouveau met zijn plantenmotieven en zweepslaglijnen.</p>
<p>Van Duyne heeft in beide stijlen gewerkt. Begin twintigste eeuw bouwde hij huizen in de Jugendstil. Rond 1920 maakte hij de overstap naar de Art Deco. In deze stijl zijn de twee Scheveningse gedenktekens van Van Duyne, de Lelybank en het Vissersmonument, uitgevoerd.</p>
";Natuursteen ;Voor het seinhuis van de havenmeester;Monument Lelybank, Cornelis van Duyne, 1931;Ralph Kämena;Sandra Spijkerman;;Adriaan Maasplein 1, 2583 RK Den Haag, Nederland;52.09937535598128;4.261318709140576;1;Adriaan Maasplein;Duyne, Cornelis van;;;;77856.8549276079;457390.158882474
212;Monument Trekvlietplein;"<p>Op het eerste oog is het een merkwaardig allegaartje. De drie plaquettes en een forse zuil die zich bij de ingang van de Gemeentewerf van de Dienst Stadsbeheer aan het Trekvlietplein bevinden. Hoewel ze er keurig bij staan, is duidelijk te zien dat ze niet per se bij elkaar horen. En dat klopt ook. Hier zijn in 2012 vier monumenten samengebracht die oorspronkelijk voor vier verschillende plekken in de stad zijn gemaakt. Stuk voor stuk gaat het om gedenktekens van tijdens de Tweede Wereldoorlog omgekomen gemeenteambtenaren.</p>
<p>Op de eerste plaquette links wordt Cornelis Geerts herdacht. Hij was tuinman bij de gemeentelijke plantsoenendienst. Daarnaast zat hij in het verzet. De middelste plaquette is gewijd aan 26 medewerkers van het gemeentelijke Elektriciteitsbedrijf. Joodse collega’s vermoord in concentratiekampen, anderen vonden de dood tijdens hun tewerkstelling in Duitsland. Dit gedenkteken is ontworpen door beeldhouwer Gra Rueb. De derde plaquette gedenkt 17 omgekomen medewerkers van het gemeentelijke Gasbedrijf. Hier tekende J.H.C. van der Hoeven voor het ontwerp.</p>
<p>De hoge zuil bijvoorbeeld is ter nagedachtenis aan de zeven omgekomen medewerkers van de Gemeentelijke Reinigingsdienst. Enkele van hen werden doodgeschoten bij razzia’s, sommigen van stierven tijdens het bombardement op het Bezuidenhout. Net als van de eerste plaquette weten we niet door wie deze zuil is gemaakt.</p>
<p>Ondanks alle fusies en verhuizingen van de verschillende gemeentelijke diensten zijn al deze gedenktekens bewaard gebleven. En ook al kennen de meeste medewerkers van Stadsbeheer van nu de omgekomen oud-collega’s niet langer persoonlijk, toch wordt er bij deze monumenten ieder jaar op 4 mei een herdenkingsceremonie gehouden.</p>
";Natuursteen en brons;Op het terrein van de voormalige gemeentelijke gasfabriek;Verschillende plaquettes, Gra Rueb, J.H.C. van der Hoeven en onbekende makers, 1946/1947;Ralph Kämena;Sandra Spijkerman;https://www.stichtingnationaleherdenkingsgravenhage.nl/events/monument-trekvlietplein-den-haag/;Trekvlietplein 1, 2516 AZ Den Haag, Nederland;52.07126241912988;4.328058047607417;1;Trekvlietplein;Rueb, Gra;Onbekende maker;;;82383.8188312633;454193.742743139
213;Dazzle Painting;"<p style=""font-weight: 400;"">Wat is dit voor gek patroon? Aan de Noordpolderkade gaan de gewone grijze stoeptegels ter hoogte van het Esloo College ineens over in een duizelingwekkend patroon van zwarte en witte strepen. Deze zogenoemde <em>Dazzle Painting</em> blijkt het werk van de Haagse beeldhouwer Harold de Bree. Stroom Den Haag nodigde hem uit om voor deze Praktijkschool een beeld te maken aan de straatkant. Maar de stoep bleek daar te smal en het budget was bovendien te klein voor de forse sculpturen die de beeldhouwer normaal gesproken maakt. Uiteindelijk werd het deze bijzondere schildering.</p>
<p style=""font-weight: 400;"">De Bree is als beeldhouwer gefascineerd door militaire objecten. In zijn beelden die hij zowel in Nederland als daarbuiten toont, zie je regelmatig bunkers, onderzeeboten en bewakingstorens opduiken. Vaak bouwt hij ze een-op-een na om ze daarna een twist te geven. Bijvoorbeeld door er een element aan toe te voegen dat niet logisch is (een sauna in een wachttoren), of ze op een onlogische locatie te plaatsen (een onderzeeboot in een vijver). In eerste instantie zien zijn beelden er driegend uit. Twee seconden later heb je in de gaten dat de kunstenaar je bewust op het verkeerde been zet.</p>
<p style=""font-weight: 400;"">Ook de schildering op de stoep bij het Esloo College vindt zijn oorsprong in het militaire. <em>Dazzle paintings </em>werden met name tijdens de Eerste Wereldoorlog gebruikt op schepen. Het uitgekiende strepenpatronen maakt het de vijand moeilijk om te zien hoever weg een schip zich bevindt, om wat voor soort vaartuig het gaat en hoe snel het zich voortbeweegt. Net als de beelden van De Bree ontregelen deze patronen je kijken. Zoals een DJ <em>samples</em> gebruikt, zo past de kunstenaar zo’n schildering hier toe op de stoep. In zwart-wit. Met ter hoogte van de entree rood met witte strepen. Alsof er een rode loper voor de leerlingen is uitgerold.</p>
";betonverf;Op de stoep voor het Esloo College;Dazzle Painting, Harold de Bree, 2018;Sander Foederer;Sandra Spijkerman;;Noordpolderkade 167, 2516 JE Den Haag, Nederland;52.06199333899786;4.3347572227539155;167;Noordpolderkade;Bree, Harold de;;;;82828.1509874432;453155.875350812
214;Aad Mansveld;"<p>Volop in actie. Zo heeft beeldhouwer Loek Bos de Haagse voetballer Aad Mansveld weergegeven. Bovendien plaatst hij hem als een held op een hoge sokkel. Mansveld was de libero van voetbalclub ADO Den Haag. Hij heeft slechts 47 jaar mogen worden. Als eerbetoon heeft de club een standbeeld voor deze rasechte Hagenees willen oprichten bij de entree van het nieuwe stadion in het Forepark.</p>
<p>Het is een typische Loek Bos geworden. Goed herkenbaar en trefzeker beeldt hij mensen uit in hun dagelijkse bezigheden. Beweging in de houding en natuurgetrouwe details zoals het strakke sportshirt en broekje van Mansveld zijn daarbij essentieel. “Je kunt best zeggen dat ik een publiekskunstenaar ben”, zegt de beeldhouwer in een video-interview ter gelegenheid van zijn 70<sup>ste</sup> verjaardag. Hij is er niet op uit om te shockeren, evenmin uit hij maatschappijkritiek in zijn beelden. Tijdens het maakproces is Bos’ aandacht op het eindresultaat gericht. Verheven gedachten heeft hij niet. Het gaat hem om de ambachtelijkheid en de lol van het maken.</p>
<p>Bos was tot 1990 actief als docent kunstgeschiedenis en handvaardigheid aan het Rijnlands Lyceum in Sassenheim. Daarna heeft hij zich toegelegd op de beeldhouwkunst. Tien jaar later volgde zijn grote, landelijke doorbraak met zijn portret van Toon Hermans. Een opdracht die hij na het overlijden van de cabaretier van diens woonplaats Sittard krijgt. Sindsdien krijgt hij opdrachten van alle kanten. Ook van particulieren. In zijn eigen stad Den Haag zijn verschillende van zijn sculpturen in de openbare ruimte aanwezig.</p>
<p>Het standbeeld van Mansveld werd op 28 juli 2007 tijdens de opening van het nieuwe stadion van ADO Den Haag onthuld op het Haagse Heldenplein. Het opgeheven vingertje maakte de beeldhouwer op verzoek van de club. Het moet als waarschuwing dienen voor de rest van het Nederlandse voetbal: ADO Den Haag is nog lang niet uitgespeeld.</p>
";brons;op het plein voor het ADO-stadion;Aad Mansveld, Loek Bos, 2007;Ralph Kämena;Sandra Spijkerman;;Haags Kwartier 21, 2491 BM Den Haag, Nederland;52.06188356949448;4.383133133169945;21;Haags Kwartier;Bos, Loek;;;;86145.2360323835;453096.692511133
215;Binck Twins;"<p>Ze bevinden zich tussen de vele bedrijfspanden op industrieterrein de Binckhorst: de ‘Binck Twins’. Daar markeren ze de entree van de gelijknamige multifunctionele kantoor- en bedrijfsruimte. En dat doen de twee sculpturen goed ook. Op hun sokkel zijn ze van verre zichtbaar. Strak in hun identieke pak komen ze op je aflopen. Het enige merkwaardige is de hoogte waarop zij zich bevinden. Daardoor vraag je je onwillekeurig af: wat doen ze daar toch?</p>
<p>Dat licht vervreemdende effect is typerend voor de beelden van Berry Holslag. Haar kleurrijke, monumentale figuren van keramiek kom je regelmatig tegen in de openbare ruimte. Door de herkenbare vormentaal zijn ze voor iedereen toegankelijk. Toch gaat het Holslag niet alleen om het maken van herkenbare sculpturen. Dat blijkt wel uit dat subtiele, vervreemdende effect. Holslag probeert de kijker ook aan het denken te krijgen over hoe we in ons dagelijkse doen en laten functioneren en over de manier waarop we waarnemen. Bovendien stelt ze tradities in de beeldhouwkunst ter discussie. Daarom zet ze de kijker heel even op het verkeerde been. Dat roept vraagtekens op en dat is het begin van nog eens kijken: precies wat Holslag beoogt.</p>
";Keramiek;Bij de entree van een bedrijfsverzamelpand;Binck Twins, Berry Holslag, 2004;Ralph Kämena;Wim van der Beek, eindredactie Sandra Spijkerman;;Binckhorstlaan 267b, 2516 BC Den Haag, Nederland;52.06487720212329;4.3415236859832795;267b;Binckhorstlaan;Holslag, Berry;;;;83296.763212329;453470.002604649
216;HEDEN;"<p>HEDEN. Alhoewel het wat plechtstatig klinkt, kom je in het straatbeeld regelmatig het woord ‘heden’ tegen. Heden totale leegverkoop of Heden gesloten. Maar wat als dat woord zich in een stadspark bevindt? En wat als het is geschreven in meer dan manshoge letters die tonen als sculpturen en staan als een huis?</p>
<p>Je zou het er misschien niet zo snel zoeken, maar midden in Spoorwijk bevindt zich een prachtig verstild park. Het draagt de tot de verbeelding sprekende naam: Het Hof van Heden. Zoals in veel oude stadswijken van Den Haag moesten ook hier in Spoorwijk oude huizen plaatsmaken voor nieuwe. In Nieuw Spoorwijk hoorden niet alleen nieuwe huizen, maar ook meer groen. In dit wijkpark kunnen omwonenden rustig een krantje lezen of met kinderen spelen.</p>
<p>Dwars door het park staan de vijf grote letters van HEDEN opgesteld. Deels bevinden deze messing letters zich op de stoep, deels staan ze letterlijk met de voeten in het water van de parkvijver. HEDEN is een kunstwerk van Marc Ruygrok. Deze kunstenaar maakte ook het ‘EN/OF’ sokkelbeeld dat deel uitmaakt van De Beeldengalerij in het centrum.</p>
<p>In bijna al zijn beelden, foto’s en tekeningen gebruikt Ruygrok letters en tekens. Dat doet hij sinds begin jaren tachtig. Toen maakte hij ook landelijk furore. Behalve taal vormt architectuur een belangrijke inspiratiebron voor Ruygrok. Zijn beelden hebben zelfs dezelfde fysieke aanwezigheid als architectuur. Met zijn sculpturen wil Ruygrok het menselijke denken en doen verbeelden, inclusief de twijfels en de dilemma’s. Daarom kiest hij regelmatig woorden die het hier en nu in twijfel trekken. Zo zet hij tijd en plaats op losse schroeven. Je denkt onmiddellijk vandaag? Hier? Nu? Het veroorzaakt een pas op de plaats. Dat gebeurt ook met HEDEN.</p>
";Messing;in het park Het Hof van Heden;HEDEN, Marc Ruygrok, 1998;Ralph Kämena;;;Hof van Heden, Alberdingk Thijmstraat, Den Haag, Nederland;52.0530077;4.312058499999999;71;Alberdingk Thijmstraat;Ruygrok, Marc;;;;81256.8504164229;452179.03081635
217;Kleurvelden op een gebogen en gedraaide vorm;"<p>‘Kleurvelden op een gebogen en gedraaide vorm’, zo luidt de officiële titel van de blauwe boog aan de Binckhorstlaan, bekend bij alle passanten van het spoorviaduct. Het is een werk van het kunstenaarsduo Jansen &amp; Van Dam, dat veel markante sculpturen in de openbare ruimte heeft gerealiseerd.</p>
<p>De twee waren afkomstig uit verschillende disciplines. Van Dam was opgeleid tot grafisch vormgever maar realiseerde meer en meer opdrachten in de openbare ruimte. Jansen daarentegen was geschoold tot autonoom schilder en ontwikkelde zich daarnaast geleidelijk tot grafisch vormgever voor grote ondernemingen als PTT, KLM en Ahrend.</p>
<p>Jansen en Van Dam ontmoetten elkaar als docent op de Rotterdamse academie. In 1978 besloten ze zich te presenteren als ontwerpteam voor omgevingskunst. Ze zagen al vroeg de mogelijkheden van de computer in. Ze gebruikten het medium om nieuwe kunstvormen te ontdekken, maar ook als hulpmiddel bij het vervaardigen van ruimtelijke objecten. Dankzij een door hen ontwikkeld programma was elke beslissing over vorm en kleur controleerbaar op het visueel effect. In 1985 initieerde Jansen in Rotterdam de opleiding computergraphics, de eerste in Nederland. Drie jaar later werd hij hoofd van de faculteit Kunst, Media en Technologie aan de academie in Utrecht.</p>
<p>Kenmerkend voor de stijl van het duo zijn de grote maar toch ranke objecten waar beweging in ontstaat als je ze van verschillende kanten benadert. Kleur speelt daarbij een belangrijke rol. Zo ook in de blauwe boog waarbij driehoekjes langzaam ten opzichte van elkaar lijken te verschuiven en van kleur veranderen. De draaiing die daardoor ontstaat is verwant aan de metershoge ‘Ring van Möbius’ die ze voor Leeuwarden realiseerden.</p>
<p>‘Landmarks’ noemde het tweetal hun scheppingen.</p>
";metaal en verf;Ter hoogte van het spoorviaduct;Kleurvelden op een gebogen en gedraaide vorm, JansenVanDam, 19;Ralph Kämena;;;Den Haag, Weteringkade, 2515 VM Den Haag, Nederland;52.07416913198487;4.330361406159988;;;Dam, Matthijs van;Jansen, Peter;;;82546.4399334595;454514.814538419
218;Monument Ypenburg;"<p>Na zestig jaar was het dan eindelijk zover. Op 10 mei 2000 werd Monument Ypenburg onthuld om de slachtoffers te gedenken die vielen in de strijd om het vliegveld nabij Den Haag. Het monument van de Stolwijkse beeldhouwster Ineke van Dijk bestaat uit twee delen: een klein beeld waarop de gebeurtenissen van de gedenkwaardige tiende mei 1940 zijn opgetekend en een grote beeldengroep die uitdrukking geeft aan de gevoelens van destijds.</p>
<p>Twee bronzen panelen in een rudimentaire mensvorm vormen het kleine beeld. Op het linker paneel staat onder de kop ‘De aanval’ hoe fel de Duitsers om Ypenburg streden. Van daaruit konden ze namelijk naar Den Haag doorstoten om de Nederlandse landsleiding gevangen te nemen. Het woord ‘overvallen’ sluit deze uiteenzetting af.</p>
<p>Op het rechter paneel staat onder de kop ‘De tegenstand’ dat de Nederlandse eenheden erin slaagden het vliegveld in de avond van 10 mei te heroveren op de Duitsers. Hierdoor konden Koninklijke Familie en kabinet tijdig naar Engeland ontkomen. 95 Nederlandse militairen kwamen om, verscheidene gewonden overleden later. ‘Niet verslagen’ zijn de slotwoorden.</p>
<p>De inscriptie op de sokkel van de grote beeldengroep luidt kort maar krachtig: ‘Overvallen, niet verslagen’. Dat is dan ook wat Van Dijk met de bronzen sculptuur verbeeldt. Ondanks de abstrahering van de mensfiguren is duidelijk dat zij kameraadschappelijk de armen over elkaars schouders hebben geslagen. Samen vormen ze een front, sterk en onverzettelijk.</p>
<p>De kracht die het beeld uitstraalt, wordt mede veroorzaakt door de robuuste vlakken, die de indruk wekken met lange halen te zijn opgebouwd. Dat komt doordat Van Dijk de modellen voor haar bronzen van was vervaardigt. Daarmee kun je – in tegenstelling tot klei, waarmee de meeste beeldhouwers modelleren &#8211; veel langgerektere, haast lineaire vormen maken. Deze werkwijze leidt tot een uitzonderlijke vormgeving, die haar handelsmerk genoemd kan worden.</p>
";brons en natuursteen;;Monument Ypenburg, Ineke van Dijk, 2000;Ralph Kämena;Nicole Spaans, eindredactie Sandra Spijkerman;https://www.4en5mei.nl/oorlogsmonumenten/zoeken/2779/ypenburg-monument-ypenburg;ILSY-plantsoen 1, 2497 GA Den Haag, Nederland;52.04056997573615;4.354120028836057;1;ILSY-plantsoen;Dijk, Ineke van;;;;84121.9904566763;450753.45370828
219;Watertafels;"<p>Begin jaren zeventig studeerde Erick de Lyon bouwkunde aan de TU Delft. Vlak voor de afronding van die studie stapte hij over naar de Rijksakademie in Amsterdam. Daar leerde hij beeldhouwen. Bestond zijn vroege werk nog uit monumentale, abstracte sculpturen van afvalhout, later verschoof zijn interesse naar landschapsarchitectuur en waterhuishouding. Met latere werken als ‘Natte ogen’ (2007) geniet hij inmiddels landelijke bekendheid.</p>
<p>De Lyon probeert met zijn landschappelijke projecten “dingen met elkaar te verknopen”, zoals hij dat zelf noemt. Daarbij maakt hij gebruik van hetgeen al in dat landschap aanwezig is. “Je hoeft het niet te bedenken, het is er al. Je moet het er alleen uittrekken”, stelde De Lyon in een interview in het NRC (Ine Pope, 19 sept 2007). Dat geldt ook voor ‘Natte ogen’. Voor dit werk realiseerde hij bij Winschoten op basis van aanwezige structuren twee grote, ronde vormen die overtollig rivierwater moeten opvangen. Eenmaal volgelopen, zien die twee cirkels eruit als natte ogen. Alleen vanuit de lucht is dit project als kunst te herkennen.</p>
<p>Gezien zijn staat van dienst werd De Lyon uitgenodigd om voor Wateringse Veld een werk te maken rond het thema water. Hij wilde oppervlaktewater zoals regen, zichtbaar maken. Loopt dat water normaal gesproken weg in het riool, in Wateringse Veld is ervoor gekozen het relatief zuivere oppervlaktewater een eigen afvoersysteem te geven. Daartoe zijn bijvoorbeeld goten in het midden van aflopende straten aangelegd. Die komen rechtstreeks uit op open water.</p>
<p>Om dit systeem van waterhuishouding te benadrukken, heeft De Lyon alle in- en uitlaten voorzien van zogenoemde watertafels. Bij hevige regenval klettert daar het water naar beneden in de singel. De singel op zijn beurt watert via drie grote watertafels af op Het Hemelwater. Bij droog weer staat het water in de tafels stil en weerspiegelt het oppervlak de Hollandse wolkenlucht.</p>
";;;Watertafels, Erick de Lyon, 2010;Ralph Kämena;Sandra Spijkerman;;Waterlandsingel 15, 2548 SN Den Haag, Nederland;52.0264379435018;4.298561180825788;15;Waterlandsingel;Lyon, Erick de;;;;80286.8157813823;449236.965535614
220;Voorzichtig schuimkoekjes;"<p>Je komt ze tegen langs het lange brede water dat centraal gelegen is in de buurt Hoge Veld in Wateringse Veld. Woorden en zinsneden als: ‘losgezongen’, ‘morgen zal ik hem tevoorschijn wachten’ en ‘schoongeklotst’ zijn er in de kademuren en in de houten vlonders gegoten en gefreesd. Soms poëtisch, soms glashelder, een enkele keer ronduit onbegrijpelijk. Zonder een vastomlijnde betekenis bieden ze ieder die aan dit water vertoeft genoeg stof om over te mijmeren.</p>
<p>Het idee voor deze woorden langs het water kwam van Marjan Schoenmakers. Voor haar werk is de ontmoeting met de ander cruciaal. Daartoe gaat ze met mensen in gesprek. Zulke gesprekken gaan over de locatie waar het gesprek plaatsvindt en over wat die persoon met die plek bindt. Soms publiceert zij naderhand flarden van de gesprekken op een bijzondere manier in boekjes.</p>
<p>Ook in Wateringse Veld is Schoenmakers met bewoners gaan praten. Daaruit heeft ze verschillende woorden en zinnen gedestilleerd die zij vervolgens niet in een boekje maar langs het water openbaar heeft gemaakt. De woorden uit die gesprekken heeft zij vermengd met woorden uit haar ‘Vocabulaire van de Verrukking’, een verzameling van gevonden woorden waar Schoenmakers al jaren aan werkt.</p>
<p>De wereldberoemde Duitse kunstenaar Joseph Beuys (1921-1986) introduceerde als eerste het fenomeen sociale sculptuur in de jaren zestig. Daarbij ging hij er vanuit dat iedere mens kunstenaar is en zelf zijn eigen omgeving kan vormgeven. Hoewel Schoenmakers in zeker zin voorborduurt op Beuys, zijn er ook grote verschillen. Bij Schoenmaker lijkt het accent te liggen op de ontmoetingen zelf. Lang niet altijd vertaalt zij de ervaring daarvan in een tastbaar kunstwerk. Dat geldt bijvoorbeeld voor een eerder project dat Schoenmakers in Den Haag realiseerde voor ‘De Bocht van Guinee’, een project van Stroom in 1993. Daarbij hield zij gesprekken met bewoners onder Haagse bomen.</p>
";hout en beton;Ter hoogte van de Limastraat in betonnen banken en houten vlonders langs het water;Voorzichtig schuimkoekjes, Marjan Schoenmakers, 2010;Ralph Kämena;Sandra Spijkerman;http://www.voorzichtigschuimkoekjes.nl/index.php;Den Haag, Hoge Veld, 2548 CJ Den Haag, Nederland;52.03136402956399;4.286400222198483;;;Schoenmakers, Marjan;;;;79460.5637793882;449797.568828137
221;FruitFaceFountain;"<p>In de vijver aan de Zevenwoudenlaan tussen de Westergo- en de Oostergosingel staat een bijzondere fontein. Deze fontein spuit niet alleen vrolijk, hij ziet er ook fris en letterlijk fruitig uit. Met een nek van prei, wangen van meloenen en aubergines als wenkbrauwen lijkt deze reusachtige kop zo weggelopen van een doek van Giuseppe Arcimboldo (1527-1593). In 1563 schilderde deze Italiaanse kunstenaar als eerste menselijke gezichten die waren opgebouwd uit alles behalve menselijke delen. Hij componeerde zijn koppen uit vissen, bloemen, groente en fruit.</p>
<p>Toen beeldend kunstenaar Hans van Bentem door Stroom Den Haag en Ontwikkelingscombinatie Wateringse Veld werd uitgenodigd een fontein voor deze nieuwe wijk te maken, nam hij de portretten van zijn zestiende-eeuwse collega tot uitgangspunt. Hij maakte er een eigentijdse versie van. Meer dan manshoog, tweekoppig, in kleurrijk geglazuurde klei en herinnerend aan de groenten en fruit die vroeger in Wateringen in de kassen en tuinderijen werden geteeld. Arcimboldo vermengde, geheel in overeenstemming met zijn eigen tijd wetenschap met mythe. Kijk maar naar de zeer nauwkeurig geschilderde planten en dieren waaruit hij zijn surrealistisch aandoende gezichten opbouwde. Van Bentem gebruikt die beeldtaal van Arcimboldo maar dan voor een decoratiever doel: een lekker uitziende fontein. Karakteristiek is dat Van Bentem deze fontein op een ambachtelijke manier heeft vervaardigd. Uit massieve blokken klei bouwde hij het geheel op om het vervolgens uit te hollen, in stukken te bakken en tot slot weer in elkaar te zetten.</p>
<p>In al zijn werk weet Van Bentem de toeschouwer te verleiden. Daar zorgen het materiaalgebruik en de herkenbare vormen voor. Ook de combinatie van ambachtelijke uitvoering en hedendaagse beeldtaal maken zijn werk intrigerend. Daar komen dan nog de herinneringen bij die zijn werk oproept aan kunst uit het verleden. Dat geldt ook voor de fontein in Wateringse Veld.</p>
";Keramiek;in de vijver tussen de Westergo- en Oostergosingel;FruitFaceFountain, Hans van Benthem, 2012;Ralph Kämena;Sandra Spijkerman;;Zevenwoudenlaan 197, 2548 NT Den Haag, Nederland;52.033617411253196;4.2928742156219535;197;Zevenwoudenlaan;Bentem, Hans van;;;;79908.57686517;450041.539001542
222;Van betovering tot wanneer;"<p>Opvallend is het niet, het kunstwerk van Milou van Ham voor de 60 meter brede Landingslaan in Ypenburg. Maar groots is het wel. Op 32 keermuren aan weerszijden van de bruggen over het water zijn woorden uitgesneden in een schreefloos lettertype. Woorden als betovering, eens, verlangen, violet en polkadot prikkelen je gedachten en veroorzaken allerlei associaties.</p>
<p>Van Ham maakt kunst uit woorden. Haar werken zijn meestal woordverzamelingen of combinaties samengebracht en grafisch vormgegeven op allerlei soorten ondergrond als papier, steen, een raam of spiegel. Ze maakt boekjes – een van haar eerste zelf vormgegeven uitgaven is zelfs door het New Yorkse ‘Museum of Modern Art’ aangekocht – maar meestal maakt ze werken als onderdeel van de architectuur of het landschap. ‘Geïntegreerd aanwezig’ noemt ze haar werk, ‘helder, terloops en menselijk’.</p>
<p>Van Ham die ook enige tijd filosofie heeft gestudeerd, wordt gefascineerd door woorden en de associaties die ze veroorzaken. Volgens Van Ham zijn woorden daarom de meest objectieve beeldmiddelen; ze laten optimaal de ruimte aan de fantasie en gedachten van de beschouwer. Voortdurend zoekt ze nieuw materiaal. Vaak vraagt ze daarom haar publiek om nieuwe woorden en betekenissen. Zo heeft ze inmiddels een onafzienbare verzameling eigennamen aangelegd; niemand mag ontbreken.</p>
<p>Om met haar verzamelwoede niet in onbeheersbare oneindigheid te verzanden, bepaalt ze vooraf categorieën. Zo koos ze voor Ypenburg voor Tijd, Liefde, Kleur en Detail. In deze omgeving waar alles groot is, is behoefte aan nuance vond ze, aan menselijkheid en contemplatie. Iedere categorie bestaat uit acht woorden. Je kunt ze op volgorde lezen, zoals kleur verlopend van ultraviolet naar kiezelgrijs, maar willekeurig gekozen zorgen ze bij elke beschouwer voor nieuwe verbanden. Traag – Verlangen – Hemelsblauw – Herinnering: de eenzame wandelaar langs het water neemt bijna onbewust de woorden in zich op, als deel van zijn overpeinzingen. Terloops.</p>
";beton;40 keermuren in het dwarsprofiel van de Landingslaan;Van betovering tot wanneer, Milou van Ham, 2003;Ralph Kämena;Sandra Spijkerman;;Nootdorpse Landingslaan, Den Haag, Nederland;52.04583479999999;4.378523599999999;;Nootdorpse Landingslaan;Ham, Milou van;;;;85804.3431010288;451315.636206614
223;Oerwoud Ypenburg;"<p>Of je prettig woont, hangt niet alleen af van het huis waarin je leeft. Ook de straat waarin het staat, de weg naar je werk en het schoolplein van je kinderen spelen daarbij een rol. Juist over deze ‘secundaire woonplekken’ buigt het jonge en succesvolle ruimtelijk ontwerpbureau Overtreders W zich. Reinder Bakker en Hester van Dijk, beiden opgeleid aan de Eindhovense Design Academy, ontwerpen interieurs en kleine paviljoens waarbij het veranderende landschap, sociale cohesie in buurten en duurzaamheid de belangrijke thema’s zijn. Door buurtbewoners in te schakelen bij het ontwerpproces zorgen zij ervoor dat die bewoners weer mede-eigenaar worden van hun eigen omgeving.</p>
<p>Dat gebeurde ook in nieuwbouwwijk Ypenburg. Toen twee basisscholen aan de Oeverwallaan in 2008 een nieuw onderkomen kregen, kwam er via de percentageregeling voor scholen geld vrij voor kunst. Stroom Den Haag gaf aan Overtreders W de opdracht. Omdat deze ontwerpers constateerden dat er in Ypenburg en omgeving maar weinig bossen zijn, bedachten ze een voorlopig en kunstmatig oerwoud. Bomen en planten geven immers een andere kijk op het landschap. Bovendien kunnen kinderen zo heerlijk in bossen spelen en wegdromen. Bakker en Van Dijk vroegen de kinderen van de twee basisscholen bladeren en beesten uit de jungle te tekenen. De mooiste daarvan hebben ze gebruikt in hun kunstmatige oerwoud.</p>
<p>Verspreid over het schoolplein rijzen er direct uit de stoep bosjes hoge stengels op met grote, fantasierijke bladeren eraan. Op die bladeren bevinden zich de meest uiteenlopende dieren en insecten uit het oerwoud: torretjes, vlinders, kameleons. Soms zelfs nieuwe soorten. Zo helder als de kleuren van elke afzonderlijke metalen stengel met blad en beesten zijn, zo duidelijk is ook het beeld dat dit kunstwerk oproept. Die heldere, tot de verbeelding sprekende vormentaal is even kenmerkend voor Overtreders W als de samenwerking met de kinderen.</p>
";Metaal, beschilderd;op het schoolplein van twee basisscholen;Oerwoud voor Ypenburg, Overtreders W (Reinder Bakker en Hester van Dijk), 2008;Jorn van Eck;Sandra Spijkerman;;Oeverwallaan 104, 2498 BZ Den Haag, Nederland;52.031475601373145;4.381788843655401;104;Oeverwallaan;Overtreders W;;;;86006.2107688009;449715.06442527
224;De Vriend;"<p>Van een afstand ziet hij er vertederend uit, de figuur die Atelier van Lieshout in 2007 op het schoolplein van de Montessori basisschool in Leidschenveen plaatste. Twee dikke beentjes stevig op de grond, nauwelijks aanduiding van een gezicht behalve een paar uitsteeksels op de plaats van de oren en een hoofd dat licht naar beneden gebogen is. Je krijgt onmiddellijk zin om het grote blauwe beeld een dikke knuffel te geven. Dat doen de kinderen van de school dan ook geregeld. Deze ‘Vriend’ is dé perfecte buutplaats voor een potje verstoppertje.</p>
<p>Joep van Lieshout kreeg halverwege de jaren tachtig van de 20<sup>e</sup> eeuw bekendheid met beelden waarmee hij de grenzen tussen kunst en design verkende. Hij produceerde bijvoorbeeld meubelsculpturen in grove vormen van polyester met uitgesproken kleuren als gifgroen of knaloranje. Dat is zijn internationale handelsmerk geworden. In zijn latere ontwerpen draait het vaak om leven of beter gezegd om overleven. Daarvoor ontwerpt hij allerlei zaken die onze basale eerste levensbehoeften bevredigen, zoals een dak boven je hoofd of een toilet. Om al zijn vrije werk en zijn opdrachten te kunnen uitvoeren, richtte Van Lieshout in 1995 een bedrijf op: Atelier van Lieshout, kortweg AVL.</p>
<p>Met ‘De Vriend’ levert Van Lieshout een kunstwerk dat in alle opzichten bij zijn oeuvre past. Het is zowel een sculptuur als een gebruiksvoorwerp. Het is ook weer uitgevoerd in polyester met een stevige kleur. Extra is dat ‘De Vriend’ een scherm als gezicht heeft waarop lichtjes knipperden. Zo kunnen de schoolkinderen bij hem terecht voor positieve energie.</p>
";polyester;Op het schoolplein voor de Montessori basisschool in Leidschenveen;De Vriend, Atelier van Lieshout, 2007;Ralph Kämena;Sandra Spijkerman;;Cicerostrook 1, Den Haag, Nederland;52.0601569;4.3956195;1;Cicerostrook;Atelier van Lieshout;;;;86998.8395073209;452892.834915338
225;Ling Zhi Helicopters;"<p>Als de wind waait, is dit kunstwerk op zijn best. Dan lijkt het net of ze zo zijn komen aanvliegen de drie reusachtige paddenstoelen met helikopterwieken op hun hoeden. Precies zoals de kunstenaar in 2014 schetste. Helaas overleed Huang Yong Ping in 2019 onverwacht op 65-jarig leeftijd. Het werk was toen bijna af. Zijn vrouw en dochter waren bij de opening aanwezig.</p>
<p>Voor zijn kunstopdracht voor de nieuwbouwwijk op het terrein van voormalig vliegveld Ypenburg heeft de Chinees-Franse kunstenaar Huang Yong Ping drie Ling Zhi-paddenstoelen uitvergroot en gecombineerd met helikopters. Ze landen in het verlengde van het kanaal dat de vroegere landingsbaan in herinnering roept. Deze lokale geschiedenis verbindt Huang Yong Ping met een maatschappelijk urgente kwestie als immigratie.</p>
<p>In de traditionele Chinese medicijnleer staat de Ling Zhi bekend als levenselixer en ook volgens het Taoïstische geloof is deze paddenstoelensoort een mythisch symbool voor eeuwig leven. Die betekenissen wilde de kunstenaar graag in Nederland introduceren. Tegelijkertijd zijn Ling Zhi vreemdelingen die uit het oosten komen. Omdat deze paddenstoelensoort geen wortels heeft, zijn ze verplaatsbaar. Net als immigranten.</p>
<p>Huang Yong Ping was zelf ook immigrant. Eind jaren tachtig kwam hij, na zijn deelname aan de beroemde tentoonstelling van niet-westerse kunst &#8216;Les Magicien de la Terre&#8217; (Parijs, 1989), naar Europa. Sindsdien woonde en werkte hij in Parijs. Hij is een van de bekendste kunstenaars van de Chinese Xiamen Dada-beweging en weet oosterse en westerse kunsttradities met elkaar te verbinden. Zijn inventieve en tot de verbeelding sprekende sculpturen en installaties worden hij over de hele wereld getoond. Imponerend is zijn &#8216;Serpent Ocean&#8217;, een 130 meter lang slangenskelet in de zee bij St. Nazaire (Fr).</p>
<p>Ergens opnieuw kunnen wortelen en nadenken over je &#8216;roots&#8217; zijn in het oeuvre van Huang Yong Ping telkens terugkerende thema’s. De kunstenaar zelf zag de wereld als één internationale gemeenschap.</p>
<p>&nbsp;</p>
<p>&nbsp;</p>
<p>&nbsp;</p>
";;Kop Rijswijkse Landingslaan;Ling Zhi Helicopters, Huang Yong Ping, 2020;Gerrit Schreurs Fotografie en Naomi Moonlion (openingsfoto en detail);Sandra Spijkerman;https://lingzhihelicopters.nl;De Mok 29, 2497 VT Den Haag, Nederland;52.031935281907124;4.358391165733337;29;De Mok;Huang Yong Ping;;;;84401.4023410767;449788.685255507
241;Caelesti Lumine;"<p>Naar eigen zeggen kon Tamar Frank op de kunstacademie in Maastricht met kwast en verf niet maken wat zij wilde. Daarom begon ze te experimenteren met licht. Dat bleek haar beter te liggen. Het is bij uitstek haar medium geworden. Voor tentoonstellingsruimtes of op bijzondere buitenlocaties maakt zij lichtinstallaties die tijdelijk van aard zijn. Daarnaast realiseert zij met haar studio Lightspace regelmatig permanent monumentaal lichtwerk in en rond gebouwen over de hele wereld. Opdrachtgevers zijn bouwbedrijven en overheden.</p>
<p>Voor het lichtkunstwerk in Den Haag was projectontwikkelaar BAM opdrachtgever. Dit bouwbedrijf realiseerde de herstructurering van het oude pand van het voormalige Ministerie van VROM. Office for Metropolitan Architecture (OMA) zorgde voor het ontwerp. Sinds eind 2017 biedt het vernieuwde pand onderdak aan het Ministerie van Buitenlandse Zaken, het Ministerie van Infrastructuur en Milieu en de hoofdkantoren van de IND en het COA.</p>
<p>Voor de onderdoorgang onder dit nieuwe kantorencomplex bedacht Frank een lichtkunstwerk van zo’n acht meter hoog. Synchroon met de cyclus van de zon en de maan verandert het licht van kleur. Overdag volgt het lichtprogramma de opkomst van de zon, de dag zelf en de schemering. Eenmaal donker transformeren de natuurgetrouwe dagtinten naar contrasterende felle kleuren. Deze cyclus wordt elke dag bij opkomst van de maan doorbroken met een lichtprogramma in verschillende kleuren paars. Het lichtwerk lijkt de zwarte hoge achterwand in de passage te doorbreken. Alsof er daarachter een hemelse ruimte aanwezig is.</p>
<p>Wat ik zo mooi vind aan licht, is dat het alles beïnvloedt”, zegt Frank in een interview met het kfHeinfonds in 2017. “Ik kan een ruimte overnemen en naar mijn hand zetten, zodat mensen iets bijzonders beleven.” Dat gebeurt in de onderdoorgang ook door Caelesti lumine. Hier ervaar je hemels licht.</p>
";Licht;in de onderdoorgang aan de Stationszijde;Caelesti Lumine, Tamar Frank, 2017;Ralph Kämena;Sandra Spijkerman;;Rijnstraat 16, 2515 XP Den Haag, Nederland;52.08042914114873;4.323070481475839;16;Rijnstraat;Frank, Tamar;;;;82056.8315652269;455218.54392521
242;Dansende architecten;"<p>Begin jaren negentig van de twintigste eeuw verrees er tussen het Centraal Station en het oude historisch centrum een compleet nieuwe wijk. Deze buurt opgetrokken in verschillende moderne en postmoderne bouwstijlen zou de overgang vormen tussen de hoogbouw van het zakencentrum rondom het station en de lagere architectuur van het oude Den Haag. De internationaal bekende architect Rob Krier werd in 1988 uitgenodigd het stedenbouwkundige plan te ontwikkelen. Het werd een postmoderne enclave waar wonen, werken en horeca als vanzelfsprekend zouden samenvloeien.</p>
<p>Om zijn plan te kunnen realiseren nodigde Krier gerenommeerde collega-architecten uit als Michael Graves en Sjoerd Soeters. Ook zij werkten in (post)moderne stijl. Zij maakten ontwerpen voor woningen, winkels en horeca en zorgden voor passende overgangen tussen de nieuwbouw en de oudere, directe omgeving.</p>
<p>Onder hen bevond zich architect Gunnar Daan. Hij tekende voor het ontwerp van woningen en winkels op de hoek van de Herengracht, de Fluwelen Burgwal en in de Calliopestraat. Daan was – net als Krier overigens – niet alleen als architect actief, maar ook als beeldhouwer. Hoogstwaarschijnlijk heeft hij als bekroning van de ronde toren op het hoekpand een sculptuur van eigen hand toegevoegd. Het is een reeks eenvoudige figuren uitgezaagd uit cortenstaal. Doordat hij ze naast elkaar in een cirkel heeft geplaatst lijken ze te bewegen: dansende architecten.</p>
";Cortenstaal;Boven entree de Resident op de hoek met de Herengracht en de Fluwelen Burgwal;Dansende architecten, 1992, Gunnar Daan;Ralph Kämena;Sandra Spijkerman;;Herengracht 1C, 2511 EG Den Haag, Nederland;52.08030820733645;4.318528400524886;1C;Herengracht;Daan, Gunnar;;;;81745.3024245951;455209.66336511
243;Heilig Hartbeeld;"<p>Bij zijn vijftigste verjaardag in 1923 kreeg het Joannes de Deo-ziekenhuis aan het Westeinde een toepasselijk cadeau. De burgerij had geld bijeengebracht om het katholieke ziekenhuis een Heilig Hartbeeld te schenken. Voor in de tuin. Toen het ziekenhuis – in 1969 omgedoopt tot Westeinde Ziekenhuis – in 1979 naar nieuwbouw aan de Lijnbaan verhuisde, ging het beeld mee. Intussen is het in de groenstrook op het parkeerterrein achter het ziekenhuis geplaatst. Daar staat het gebroederlijk naast het beeld van St. Michaël.</p>
<p>De verering van het Heilig Hart van Christus is een bijzondere vorm van spiritualiteit binnen de Rooms Katholieke kerk. Liefde en barmhartigheid staan daarin centraal met als symbool een brandend hart. Hoewel er al sinds de Middeleeuwen sprake is van een Heilig Hartdevotie, kwam deze in de jaren twintig en dertig van de vorige eeuw opnieuw tot bloei. Destijds ontstond er een enorme productie van Heilig Hartbeelden. Met name in Noord-Brabant en Limburg.</p>
<p>Het Heilig Hartbeeld voor het Haagse ziekenhuis is vervaardigd door een specialist: de Belgische beeldhouwer Aloïs de Beule. Hij heeft deze bijzondere variant vervaardigd naar ontwerp van kerkschilder en kunstenaar Dorus Hermsen. Normaal gesproken is alleen Christus met een brandend hart te zien. In dit geval zijn er links aan Christus’ voeten een man op zijn ziekbed te zien ondersteund door een Zuster van Liefde, de kloosterorde die het katholieke ziekenhuis groot heeft gemaakt. Rechts aan zijn voeten knielt een vrouw die haar zieke kind aan Christus toont.</p>
<p>De Beule heeft alle figuren in traditioneel academische stijl weergegeven. Naar de werkelijkheid dus, met een beetje theatrale houding en gezichtsuitdrukkingen. Precies zoals dat in die tijd gebruikelijk was. Aan het begin van de 21<sup>e</sup> eeuw zijn er nog maar weinig Heilig Hartbeelden over. Die achter het Haagse ziekenhuis roept herinneringen op aan het Rijke Roomse Leven tussen de oorlogen.</p>
";Natuursteen;Op parkeerterrein Westeinde ziekenhuis naast beeld St. Michael;Heilig Hartbeeld, 1923, Aloïs de Beule;Ralph Kämena;Sandra Spijkerman;;Westeinde 128, 2512 HE Den Haag, Nederland;52.074809171828065;4.301678547360219;128;Westeinde;Beule, Aloïs de;;;;80581.2015371146;454615.032871554
250;Molenpoort;"<p>De opdracht die Marijke Gémessy en Theo ten Have hadden gekregen was een kunstwerk voor de Ketelstraat te ontwerpen dat met water te maken zou hebben. Dit gezien de belangrijke rol van de Laak in dit gebied. De twee kunstenaars hebben zich niet alleen laten leiden door dit gegeven, maar ook door de multiculturaliteit van de wijk.</p>
<p>Gémessy en Ten Have werkten voor deze gelegenheid samen. Niet verwonderlijk. Beide wonen en werken al lang aan het Westeinde; Ten Have in kunstgebouw Spanjaarsdshof, Gémessy bestierde er jarenlang haar galerie Kera-Moz.</p>
<p>Nog belangrijker zullen de overeenkomsten in hun werk zijn geweest. Ten Have als beeldhouwer en Gémessy als keramist hebben ieder een sterk gevoel voor kleur en materiaal. Ten Have gebruikt vaak zwierige, organische vormen: abstract maar zo dat je er vaak figuren in ziet. Zijn bekendste werk is het ‘Homomonument’ op de Koningstunnel bij het Centraal Station. Gémessy is bekend om haar vazen, waarin ze gevonden scherven verwerkte: bijzonder kleurrijk en vaak met neon elementen.</p>
<p>Het resultaat van hun samenwerking is deze poort van Belgisch hardsteen. De contouren verwijzen naar de Laakmolen, maar de vormgeving en subtiele decoraties in mozaïek doen ook denken aan islamitische architectuur. Het water wordt verbeeld door twee bronzen ‘golven’ die door de poort ‘kabbelen’. Golven staan volgens de kunstenaars symbool voor mens en medemens: ze zijn zichzelf maar gaan samen op weg. Het woord ‘NYING-JE’ dat in de steen is gebeiteld benadrukt die boodschap. Dit begrip dat is ontleend aan het Tibetaans boeddhisme, kan worden vertaald als ‘het gevoel van verbondenheid met anderen’.</p>
";hardsteen, brons, keramiek;Ter hoogte van de Schoeplaan in het gazon;Molenpoort, Marijke Gémessy en Theo ten Have, 2005;Ralph Kämena;Lidwien Nielander, eindredactie Sandra Spijkerman;;Schoeplaan 241, 2516 WJ Den Haag, Nederland;52.06244011325596;4.335755211500558;241;Schoeplaan;Gémessy, Marijke;Have, Theo ten;;;82897.3050688381;453204.587642272
251;Bronzen beeld met zitplaatsen;"<p>Helaas voor de bewoners moest een parkje met bomen wijken voor de bouw van het nieuwe politiebureau in het Laakhavengebied. In haar ontwerp verwijst kunstenaar Erna Nijman ook naar dit gemis. De bronzen wervelkolom met onderin de schelpvormige zitplaatsen doet denken aan een boom met onderaan zijn stam een bankje. De ruggengraat zelf dient als metafoor voor de rechtspraak, waarvan de politie een van de fundamenten vormt, in onze samenleving. Er is echter nog een andere associatie mogelijk. Namelijk met het slachthuis dat hier ooit stond, waar tal van dieren zijn uitgebeend.</p>
<p>De ruggengraat is een van de eerste werken van Nijman geweest voor de openbare ruimte. Daarvoor maakte ze vooral installaties en deed zij performances voor een select kunstpubliek. In beide gevallen reageerde ze op de context: de fysieke ruimte, de lichtval, het geluid en vooral onzichtbare aspecten als de historie, gevoelens en associaties. De werken waren niet eenduidig, eerder sprookjesachtig en gemaakt met natuurlijke materialen als aarde en dun papier, vaak in combinatie met foto’s. In haar atelier Finisterre nodigde ze kunstenaars uit werk te maken. Nijman reageerde dan weer op hun beelden en gedachtegoed. Het was de bron voor wederzijdse inspiratie en installaties.</p>
<p>Haar werk in de openbare ruimte is in zekere zin niet veel anders. Nijman verdiept zich voor het werk in de historie, de sociologische gegevenheden en de betekenis van de locatie. Daarop stemt ze haar werk af. In dit geval is het resultaat een toegankelijk beeld dat politie en bewoners ruimte biedt voor associaties, maar ook letterlijk plaats biedt voor reflectie en een goed gesprek.</p>
";brons;op het gazon bij politiebureau Laak;Bronzen beeld met zitplaatsen, Erna. Nijman, 1996;Ralph Kämena;Lidwien Nielander, eindredactie Sandra Spijkerman;;Den Haag, Neherkade, 2521 EH Den Haag, Nederland;52.06092915616254;4.318161320762619;;;Nijman, Erna;;;;81688.3925542442;453054.110798396
252;Vaas;"<p>Hans van Bentem verbindt de populaire beeldcultuur met overgeleverd cultureel erfgoed. De snelle taal van de jongerencultuur vangt hij bewust in trage ambachtelijke materialen als keramiek en glas. De barokke vormen en decoratieve elementen verwijzen bovendien naar eeuwenoude symboliek waarvan de betekenis vaak versleten of vergeten is. Maar bovenal verstaat Van Bentem de kunst van het verleiden. Schoonheid in vorm en materiaal staan bij hem voorop. En ook al zijn zijn beelden voor iedereen herkenbaar dat betekent niet dat ze oppervlakkig of clichématig zijn. Onder de glanzende, kleurrijke en kokette buitenkant gaan diepere betekenislagen schuil. Denk aan zijn kroonluchter in de vorm van een bom.</p>
<p>Zo doet ook de monumentale vaas die hij in 1996 voor de hoofdingang van de nieuwbouw van de Haagse Hogeschool plaatste niet alleen denken aan een vaas uit het assortiment van een huishoudartikelenwinkel, maar ook aan grote vazen uit de klassieke oudheid. Bij nader inzien blijkt dat de groteske vaasvorm en de toegevoegde figuratieve elementen (engel, feniks, hart, panter en oog) de kijker mee willen nemen op ontdekkingstocht naar andere ideeënwerelden en culturen.</p>
<p>De ornamenten op vaas en sokkel verwijzen naar goed en kwaad, moed en visie, standvastigheid, zelfvertrouwen en vrijheidsdrang. De engel is in het christendom de boodschapper van God, terwijl de feniks in het oude Egypte staat voor de herrijzenis. Het beeld als geheel symboliseert zowel verbondenheid met de aarde als de behoefte om te reiken naar het hogere. De hemelse dimensies worden door de engel en het brandende hart (verlangen naar eenwording met het goddelijke) verbeeld.</p>
<p>Los van symboliek, referenties en diepere betekenislagen fungeert de imposante vaas als een blinkende blikvanger die aandacht opeist en een markante plek in de ruimte inneemt. De symbolen op de vaas zijn ook verzelfstandigd in vijf afzonderlijke beelden die door het gebouw van de Hogeschool ‘zwerven’.</p>
";keramiek;Voor de Haagse Hogeschool;Vaas, Hans van Bentem, 1996;Ralph Kämena;Wim van der Beek, eindredactie Sandra Spijkerman;;Johanna Westerdijkplein 62, 2521 EN Den Haag, Nederland;52.067401780984994;4.323475724287906;62;Johanna Westerdijkplein;Bentem, Hans van;;;;82063.3712935141;453768.838707601
253;Park in het Water;"<p>Laakhaven nieuwe stijl: twee rijen hoge flats, de Haagse Hogeschool, een strip cafés en restaurants en een stadspark. Aan de rand van dat stadspark gebeurt het. Hier is een stuk land afgebroken en weggedreven, compleet met lantaarnpalen, bomen en schelpen. Bovendien is het gekanteld, want waar de ene punt flink boven de kade uitsteekt, gaat de andere zijde net niet kopje onder. Op het grensvlak waar lantaarnpalen hebben gezeten zijn halfronde uitsparingen zichtbaar. Deze doen dienst als zitjes. De lantaarnpalen drijven als eilandjes eenzaam tussen de twee kaden. Dit afgebroken stuk land is een kunstwerk van de internationaal bekende Amerikaanse kunstenaar Vito Acconci.</p>
<p>Ter gelegenheid van zijn expositie over zijn kunst in de openbare ruimte in 1993 in Den Haag, werkte Acconci een vrijblijvend megaplan uit voor het nieuwe gebied rond de Laakhaven en Hollands Spoor. De oorspronkelijke maquette laat een gefragmenteerde en instabiele omgeving zien waarin water en land met elkaar strijden. Gedachten over polders en de verbinding van de Laakhaven met zee liggen eraan ten grondslag. Hans van Beek, architect van Atelier Pro en betrokken bij het gebied van de Haagse Hogeschool, was zo enthousiast over het plan dat hij Acconci uitnodigde om het tot haalbare proporties terug te brengen.</p>
<p>Acconci maakte eind jaren zestig, begin jaren zeventig van de 20<sup>e</sup> eeuw furore met performances waarin hij zijn eigen lichaam op de proef stelde. Halverwege de jaren zeventig is het accent langzaamaan van zijn eigen lichaam verschoven naar ruimtelijke installaties en vervolgens naar architectuur en stedenbouw. Sinds 1988 opereert hij vooral in de openbare ruimte onder de naam Acconci &amp; Studio.</p>
<p>Constante in het hele oeuvre van Acconci is de eigen existentie en de grenzen tussen het publieke en het private, tussen het persoonlijke en het collectieve. Die thematiek is ook terug te zien in zijn ‘Park in het Water’.</p>
";beton, aarde, lantaarnpalen, bomen;Achter de Hoge School Den Haag;Park in water, Vito Acconci & Studio, 1997;Ralph Kämena;Sandra Spijkerman;;Fijnjekade 111, 2521 DS Den Haag, Nederland;52.06813056461767;4.325796529252632;111;Fijnjekade;Acconci, Vito & Studio;;;;82223.6797897851;453847.587303927
254;Vier tegeltableaus;"<p>‘Omdat ik ze erg mooi vind en omdat ze tijdloos zijn’, dat was de reden voor kunstenaar Berry Holslag om eeuwenoude Griekse vaasschilderingen als voorbeeld te nemen voor haar werk bij de sporthal in Moerwijk. Bij de ingang tref je vier tegeltableaus aan. Daarop prijken twee vuistvechters, een turnster, een speerwerper en een verspringer, sporten die nu nog steeds op min of meer dezelfde manier worden beoefend.</p>
<p>Volgens de Grieken dienden goden te worden verbeeld met een perfect lichaam, goed geproportioneerd en gespierd als van een getrainde atleet. Holslag heeft zich voor de tableaus gebaseerd op de zogenoemd roodfigurige stijl uit de vijfde eeuw voor Christus, waarbij in het zwarte glazuur de voorstelling werd uitgespaard. Met zwarte lijnen en eventueel met rood glazuur werden de spiermassa’s, plooien en ogen aangeduid. De vorm van de ‘Vuistvechters’ en de ‘Verspringer’ suggereert zelfs dat we naar een scherf van een oude Griekse vaas kijken.</p>
<p>Binnen het oeuvre van Holslag zijn deze tegeltableaus vrij uitzonderlijk, omdat het tweedimensionaal is en uitgevoerd in grijstinten. Meer mensen zullen bekend zijn met haar kleurige, geklede beelden zoals het ‘Gesprek’. Belangrijke constante in Holslags werk is het gebruik van keramiek op groot formaat.</p>
";Keramiek, hout en staal;bij sporthal 't Zandje;Vier tegeltableaus, Berry Holslag, 1982;Ralph Kämena;Lidwien Nielander, eindredactie Sandra Spijkerman;;Schimmelweg 200, 2524 XK Den Haag, Nederland;52.04934351790151;4.311801765606691;200;Schimmelweg;Holslag, Berry;;;;81233.2043538352;451771.65261801
255;Variant op ring III;"<p>‘Vrijende zeehonden’ noemden de buurtbewoners dit granito beeld van Hans Kleyweg toen het werd geplaatst. Opmerkelijk zoals iedereen toch altijd geneigd is om in een abstract beeld iets herkenbaars te zien. Eigenlijk is het ook niet zo vreemd dat er twee figuren in dit beeld werden herkend. De kunstenaar heeft namelijk twee identieke vormen gespiegeld tegen elkaar geplaatst. Meestal was dat ook zijn uitgangspunt: twee elementen die met elkaar een spanningsveld vormden. Deze sculptuur is de derde variant op zijn welbekende ‘Ring’ en Granito nr.9, waarin je ook twee gespiegelde vormen kunt ontdekken.</p>
<p>‘Variant op ring III’ is uitgekozen door de buurtbewoners. Ze waren niet tevreden geweest met de sculptuur die was voorgesteld door de gemeente en mochten toen zelf een werk kiezen uit het gemeentelijke depot. Hier stond de collectie die was verworven via de beeldende kunstenaarsregeling (BKR), een uitkeringssyteem waarbij kunstenaars werk leverden aan de overheid als tegenprestatie voor een halfjaarlijks honorarium. Het oog viel op de ‘Vrijende zeehonden’ en twee jaar later kreeg het beeld zijn bestemming in het plantsoen.</p>
<p>De autodidact Kleyweg is zijn loopbaan begonnen met dergelijke abstracte beelden, maar hij is geleidelijk steeds vaker vrouwentorso’s gaan maken. Een ontwikkeling die niet zo voor de hand ligt. Abstract en figuratief staan voor hem echter niet mijlenver uit elkaar. Het draait bij Kleyweg om de spanning in de vorm, of het nu gaat om twee abstracte elementen of om het lichaam van een vrouw.</p>
";steen, granito;in plantsoen bij Damasstraat;Variant op ring III, Hans Kleyweg, 1985;Ralph Kämena;Lidwien Nielander, eindredactie Sandra Spijkerman;;Allard Piersonlaan 255, 2522 TM Den Haag, Nederland;52.05739810370299;4.326870594195538;255;Allard Piersonlaan;Kleyweg, Hans;;;;82279.8819381488;452652.52345216
244;St.Michaël;"<p>Het was de Rooms-katholieke pater Marijnen die in 1873 aan het Westeinde het Joannes de Deo-ziekenhuis liet bouwen. Hij vond dat in de bestaande ziekenhuizen te weinig aandacht was voor het geestelijk welzijn van de patiënten. Om de bouw van het pand te kunnen bekostigen, ging hij zelf met de pet rond. Decennia later verdween de religieuze insteek langzamerhand. In 1969 veranderde de naam in Westeinde Ziekenhuis. Tien jaar later verhuisde het naar nieuwbouw aan de Lijnbaan en sinds 1998 maakt het Westeinde deel uit van het Medisch Centrum Haaglanden (MCH).</p>
<p>Twee sculpturen herinneren aan de katholieke signatuur die het ziekenhuis oorspronkelijk had. Eén daarvan verbeeldt de aartsengel Michaël. Dit beeld is in 1947 door Herman van Remmen vervaardigd. Zoals uit de tekst op het beeld blijkt, dient het monument als dank aan de aartsengel voor de bescherming van het ziekenhuis ten tijde van de Tweede Wereldoorlog.</p>
<p>Michaël is oorspronkelijk een beschermengel van het Hebreeuwse volk, later werd hij door het christendom geadopteerd als heilige die streed tegen het kwaad. Dat kwaad werd doorgaans voorgesteld als draak. Van Remmen portretteert de aartsengel als overwinnaar die de draak aan zijn voeten in bedwang houdt met de punt van zijn zwaard.</p>
<p>Herman van Remmen, vader van de bekende Haagse beeldhouwer Gerard van Remmen, was een gelovig man. Als lid van het Genootschap voor R.K. Kunstenaars heeft hij in opdracht van kerken vele sculpturen gemaakt met goed herkenbare en een tikkeltje statische figuren. Precies zoals zijn aartsengel voor het ziekenhuis.</p>
<p>Oorspronkelijk had St.Michaël een plek bij het oude ziekenhuis. Toen dat in 1979 verhuisde naar de Lijnbaan kreeg het beeld een nieuwe plaats onder de overkapping van de entree. Later is het verplaatst naar de achterzijde. Daar staat het gebroederlijk naast het Heilig Hartbeeld in een groenstrook op het parkeerterrein.</p>
";natuursteen;Op de parkeerplaats achter ziekenhuis Westeinde naast het Heilig Hartbeeld;St.Michaël, 1947, Herman van Remmen;Ralph Kämena;Sandra Spijkerman;;Warmoezierstraat 52, 2512 VJ Den Haag, Nederland;52.074802577540844;4.3016463608520406;52;Warmoezierstraat;Remmen, Herman van;;;;80578.9841131341;454614.332252545
245;Zonder titel;"<p>Om duizelig van te worden! Als je bij het hekwek van Turfmarkt 147 omhoogkijkt, lijkt er geen eind te komen aan de twee verfijnde, ranke torens die hier staan. Ruim 140 meter hoog zijn de panden waar het Ministerie van Binnenlandse Zaken en Koninkrijksrelatie en het Ministerie van Veiligheid en Justitie in het najaar van 2013 hun nieuwe onderkomen vonden. Destijds was dat het grootste kantoorgebouw van Nederland. Door de beperkte afmetingen van het perceel moest architect Hans Kollhoff wel flink de hoogte in. Zie daar als kunstwerk maar eens tegenop te boksen. Toch slaagde Per Kirkeby daar met zijn monumentale bronzen sculptuur bijzonder goed in.</p>
<p>Voor deze percentageregelingopdracht in de voortuin van de twee ministeries realiseerde de internationaal bekende Deense kunstenaar een monoliet die niet alleen door de schaal, maar vooral ook door de vorm goed staande weet te houden. Het diepzwart gepatineerde gevaarte heeft iets mysterieus met zijn grotachtige opening aan de voorzijde. Aan de achterkant roept de textuur associaties op met afgegraven aardlagen en stukken rotsblok. Ook zijn er in het brons fragmenten te ontdekken die doen denken aan architectuur.</p>
<p>Oorspronkelijk opgeleid tot geoloog vormt Kirkeby’s levenslange fascinatie voor de aarde een rode draad in zijn omvangrijke oeuvre. Hij opereert structureel op de grens tussen natuur en cultuur. In zijn landschappen boetseert hij met verf de aardlagen die hij in de natuur aantreft. Zijn bronzen beelden weerspiegelen eveneens de natuur, maar in zijn beroemde baksteensculpturen weerklinken zowel de traditionele Deense architectuur van baksteenhuizen (Huset) als de bouwkundige structuren van Maya-ruïnes. Het zijn de oerkrachten van mens en natuur die hem aantrekken en die hij met grote gebaren voelbaar maakt. Zo ook in deze reusachtige brons in Den Haag, dat een van zijn laatste en zeker zijn meest monumentale sculptuur ooit is.</p>
<p>&nbsp;</p>
";Brons;In de tuin bij entree Ministerie van Justitie;Zonder titel, 2013, Per Kirkeby;Ralph Kämena;Sandra Spijkerman;;Turfmarkt 147, 2511 DP Den Haag, Nederland;52.079301563122854;4.3215091436554065;147;Turfmarkt;Kirkeby, Per;;;;81947.9699791811;455094.670244933
246;Standvastige dame/Fiere vrouw;"<p>Er staat een fiere vrouwenfiguur op het pleintje van de De Bockstraat. Althans als je met een beetje verbeeldingskracht door je oogharen naar de zachtgele keramische figuur kijkt. Ze staat met haar armen over elkaar. Stoer en stevig staand, een klein beetje vooroverleunend. Alsof ze meebuigt met iets, maar wel zelf overeind blijft. Zo heeft beeldhouwer Peter van Loon de kracht van twee vrouwen willen typeren die in de Schilderswijk ooit het fenomeen <em>nachtlopen</em> hebben geïntroduceerd.</p>
<p>De dames in kwestie zijn Janny Lispet en Ellie Houweling. In 1992 sloegen zij de handen ineen. De Schilderswijk waar zij al jaren woonden, dreigde te verpauperen. Om de buurt weer leefbaar te maken, vatten zij het plan op om samen met buren ’s nachts rond te gaan lopen om junks, dealer en herrieschoppers op te sporen. Als zij iets tegenkwamen dat niet door de beugel kon, schakelden zij de wijkagent in.</p>
<p>De nachtpreventie-aanpak van Lispet en Houweling was dusdanig succesvol dat die werd overgenomen door andere buurten in Europa. Ze ontvingen er zelfs een Koninklijke onderscheiding voor. Eerder was hen al de Hein Roethofprijs toegekend (2001), een prijs voor het beste project dat criminaliteit voorkomt.</p>
<p>Om de betekenis van de dames van de nachtpreventie voor de Schilderswijk te onderstrepen, heeft de Stichting Kunst in Beeld Van Loon opdracht gegeven een eerbetoon voor hen te maken. Hoewel hij zich steeds meer concentreert op zijn muziekmachines, is het materiaal en de vormentaal voor dit standbeeld herkenbaar van de abstracte keramische objecten die hij elders in Den Haag heeft gemaakt. Zoals bij de kinderboerderij aan de Tivolistraat.</p>
<p>Uiteraard is het standbeeld tegenover het pand van de Nachtpreventie aan de De Bockstraat geplaatst. Ook al zijn hier inmiddels nieuwbouwhuizen komen te staan, de <em>Fiere vrouw</em> zelf staat er nog steeds standvastig bij.</p>
";Keramiek;In het voetgangersgedeelte tussen de Terwestenstraat en de Trooststraat;Standvastige vrouw/Fiere vrouw, Peter van Loon, 2005;Ralph Kämena;Sandra Spijkerman;;De Bockstraat 16, 2525 SZ Den Haag, Nederland;52.06520353536105;4.30164687644349;16;De Bockstraat;Loon, Peter van;;;;80563.0503661307;453546.439228921
247;Anna Pauwlona;"<p>He, wat zit daar voor chique dame midden op het Anna Paulownaplein? Heerlijk in de schaduw van de grote bomen lijkt ze op iemand te wachten. De plaatst naast haar op de bank is leeg. Dit bronzen beeld is in 1999 in opdracht van de Vereniging Mesdagkwartier gemaakt door beeldhouwer Alexander Taratynov. Ter verfraaiing van de buurt wilde de vereniging graag een sculptuur van de naamgever van het plein. De extravagante zus van de beroemde Russische tsaar Nicolaas 1 trouwde in 1816 in St. Petersburg met Willem van Oranje, de latere koning Willem II. Van 1849 tot haar dood in 1865 woonde zij op het Haagse landgoed Buitenrust en wandelde graag in het Mesdagkwartier. Verschillende bedrijven en organisaties droegen bij in de kosten van dit kunstwerk.</p>
<p>Via de cultureel attaché van Rusland kwam de vereniging terecht bij de Russische beeldhouwer. Opgeleid in Moskou kwam Taratynov in de jaren negentig naar Amsterdam. Sinds 2000 woont hij in Maastricht. Behalve beelden in brons maakt hij ook penningen. Meeste bekendheid geniet wel zijn 3D versie van de Nachtwacht. Deze levensgrote beeldengroep vervaardigde hij samen met Michael Dronov ter gelegenheid van het 400<sup>ste</sup>geboortejaar van Rembrandt in 2005. Van 2006 tot 2020 zijn de tweeëntwintig bronzen figuren met tussenpozen naast het Rembrandtmonument op het Amsterdamse Rembrandtplein te zien geweest. Daar trok het veel toeristen die selfies maakten met tussen beelden.</p>
<p>Taratynov maakt vrijwel altijd beelden van mensen. Hij geeft ze naturalistisch weer, vaak vol details. Zijn figuren lijken zo uit een schilderij of uit vroeger tijden te zijn weggelopen. Dat maakt zijn sculpturen herkenbaar en gemakkelijk toegankelijk. Dat geldt ook voor Anna Paulowna. Ondanks haar 19<sup>e</sup>-eeuwse jurk en hoofddeksel zou je zo bij haar op het bankje aanschuiven. Even een praatje maken.</p>
";Brons;Midden op het plein;Anna Paulowna, 1999, Alexander Taratynov;Ralph Kämena;Sandra Spijkerman;;Anna Paulownastraat 55, 2518 BB Den Haag, Nederland;52.08464120400408;4.299857192065435;55;Anna Paulownastraat;Taratynov, Alexander;;;;80472.7290072346;455710.715869112
248;Lammetje Groen;"<p>Door het bordje dat op haar gemetselde bankje is bevestigd, zou je zomaar kunnen denken dat er ooit een vrouw is geweest die ‘Lammetje Groen’ heette. Of dat echt waar is, valt moeilijk te bewijzen. Logischer is het om deze naam te koppelen aan de geschiedenis van het stukje stad waar het beeld zich bevindt. Hier in de Rivierenbuurt/Spuikwartier bevonden zich vanaf de zestiende eeuw blekerijen. Daar werd de was gedaan. Dergelijke bedrijven zochten de rand van de stad op voor water om te wassen en grasvelden en zon om te drogen. Een van die blekerijen droeg de naam ‘Lammetje Groen’. Waarschijnlijk is deze naam ontstaan doordat de mannen voorbijvarend op de trekschuiten de witte lakens in het groene gras op lammetjes vonden lijken.</p>
<p>Toen de grootschalige nieuwbouw op de hoek van de Schenkkade en het werd voltooid, kwam er een voorstel vanuit de bewoners. Zij wilden een kunstwerk dat hen mee terug in de tijd zou nemen, toen er in de buurt nog volop activiteit was. Een wasvrouw, dat werd een fraai symbool gevonden. Teun van Beijnum, eigenaar van de toenmalige beddenspeciaalzaak Van Beijnum aan het Spui, werd gevraagd het beeld te maken. Hij kende de buurt.</p>
<p>Hoewel Van Beijnum sinds zijn achttiende in de zaak van zijn grootvader stond, ontdekte hij in 1968 tijdens een vakantie in Drenthe bij een steenhouwer dat hij talent voor beeldhouwen had. Net als zijn grootvader. Sindsdien was hij als autodidact ook op dat terrein actief. Geregeld stonden er sculpturen van zijn hand tussen de bedden.</p>
<p>Van Beijnum heeft van ‘Lammetje Groen’ een kloeke vrouw gemaakt die na gedane arbeid even uitrust rustig op een bankje.</p>
";Brons;In de bocht naar het Lamgroen;Lammetje Groen, Teun van Beijnum, 1995;Ralph Kämena;Sandra Spijkerman;https://haagsgemeentearchief.nl/mediabank/beeldcollectie/detail/e582b56c-3496-9a22-e2e7-4977d854e857;Ammunitiehof 39, 2511 XK Den Haag, Nederland;52.07625721711525;4.319218747885123;39;Ammunitiehof;Beijnum, Teun van;;;;81785.9908711313;454758.29282569
249;Monument Zoeklichtafdeling;"<p>‘Ter gedachtenis aan onze kameraden</p>
<p>serg. H. Van der Waals</p>
<p>korp. A. Van Ginkel</p>
<p>sold. J.J. Fröling</p>
<p>Zij gaven hun leven in den strijd voor Nederland</p>
<p>4<sup>e</sup> sectie VII Z.L.A. t.I.</p>
<p>mei 1940’</p>
<p>&nbsp;</p>
<p>De meeste monumenten voor slachtoffers van de Tweede Wereldoorlog werden ná de oorlog opgericht. Het monument voor de drie soldaten van de VIIe Zoeklichtafdeling vormt hierop een uitzondering. Het kwam al in 1940 tot stand en staat in de tuin van kasteel De Binckhorst, Binckhorstlaan 149, toen nog Voorburg. Dienstplichtig sergeant Hugo van Lennep, collega van de drie omgekomen jongens ontwierp het gedenkteken. De bouw werd betaald uit de kantinekas.</p>
<p>Het is een eenvoudige bakstenen zuil met erin een zandstenen plaat, waarop een tekst en de namen van de drie militairen staan. Verder is op de zuil een geniehelm aangebracht, het embleem van de Zoeklichtafdeling. Dat dit monument in de tuin van kasteel De Binckhorst staat, komt omdat het kasteel bij het uitbreken van de Tweede Wereldoorlog reeds een jaar lang gevorderd was door de VIIe Zoeklichtafdeling van de landmacht, een afdeling voor het opsporen van luchtdoelen.</p>
<p>Op de eerste oorlogsdag, 10 mei 1940, vraagt de commandant van de sectie te Voorburg drie vrijwilligers vanuit De Binckhorst vijf zoeklichten bij vliegveld Ypenburg te bevoorraden. Sergeant Van der Waals, korporaal Van Ginkel en soldaat Fröling melden zich. Het zal een gevaarlijke tocht worden, want het wemelt in het gebied van de Duitse parachutisten. Tussen Rijswijk en Nootdorp wordt de wagen waarin ze zitten aangevallen en raakt te water. De drie mannen komen om.</p>
<p>De oprichter van hun eerbetoon, sergeant Van Lennep, ging in het verzet. In een poging eind ’44 samen met een kameraad het bevrijde gedeelte van Nederland onder de grote rivieren te bereiken, werd hij opgepakt. Op 17 februari 1945 werd hij op de Waalsdorpervlakte gefusilleerd.</p>
";baksteen;in de tuin van kasteel Binckhorst;Monument Zoeklichtafdeling, sergeant Hugo van Lennep, 1940;Ralph Kämena;Nicole Spaans, eindredactie Sandra Spijkerman;;Binckhorstlaan 149, Den Haag, Nederland;52.067057;4.337408;149;Binckhorstlaan;Lennep, Sergant Hugo van;;;;83018.0664555315;453716.578053177
232;Plaquette Prinses Irene Brigade;"<p>Het was Koningin Juliana die op 2 mei 1985 in het bijzijn van 250 oud-strijders de plaquette onthulde ter herdenking van de intocht van de Prinses Irene Brigade in Den Haag op 8 mei 1945. De Prinses Irene Brigade (PIB) was een bijzondere eenheid binnen de Nederlandse strijdkrachten. Ze bestond uit Nederlandse soldaten en politiemensen die in mei 1940 naar Engeland konden ontkomen. Daarbij sloten Engelandvaarders zich aan en Nederlanders uit het buitenland die hun dienstplicht vervulden of zich vrijwillig aanmelden. Verzetsstrijder en Engelandvaarder Erik Hazelhoff Roelofzema, beter bekend als Soldaat van Oranje, was een van hen. Op 27 augustus 1941 kreeg de brigade van Koningin Wilhelmina een vaandel uitgereikt. Sindsdien droegen zij de naam Prinses Irene Brigade.</p>
<p>Doel van deze brigade was Nederland bevrijden. Daarom maakten de PIB in augustus 1944 deel uit van de invasie in Normandië. Na een lange weg noordwaarts bevrijdden zij eind oktober 1944 de stad Tilburg. Eind april 1945 vochten zij hun laatste zware strijd bij Hedel. Daarna volgde de capitulatie. Op 8 mei reed de brigade een bevrijdingstocht van Utrecht, via Woerden, Alphen aan de Rijn en Leiden naar Den Haag. Overal werden ze feestelijk onthaald. De sobere gedenkplaat brengt die intocht in herinnering.</p>
<p>Elk jaar op 8 mei wordt deze intocht in Den Haag herdacht. Tot 2010 gebeurde dat bij de plaquette aan het oude stadhuis aan de Groenmarkt. Sindsdien vinden de herdenkingen plaats bij het grotere Irene-monument aan het Burgemeester de Monchyplein. De plaquette zelf heeft intussen een nieuw onderkomen gekregen en hangt nu vijftig meter verderop op een royalere plek naast de zij-ingang van de Grote Kerk.</p>
";Brons;Op de muur van de Grote Kerk naast de zij-ingang ;Plaquette Prinses Irene Brigade, 1985, onbekende maker;Ralph Kämena;Sandra Spijkerman;;Rond de Grote Kerk 12, 2513 AM Den Haag, Nederland;52.07761112451633;4.307158201327517;12;Rond de Grote Kerk;Onbekende maker;;;;80961.4815043333;454921.147347459
233;Stadspomp, Lange Voorhout;"<p>Na vele jaren van ‘droogte’ kan iedereen die dorst heeft op het Lange Voorhout weer een slokje schoon drinkwater pompen. Daartoe hebben de gemeente en Dunea de handen ineengeslagen. De gemeente liet de uit 1715 stammende waterpomp restaureren en het drinkwaterbedrijf zorgde voor een eigentijdse wateraansluiting. Op 12 september 2018 tapte toenmalig burgemeester Krikke het eerste glaasje gemeentepils.</p>
<p>De pomp is een van de drie stadspompen die Den Haag nog rijk is. Maakten stadspompen tot het laatste kwart van de negentiende eeuw nog deel hij van het dagelijks stadsgezicht, na 1874 verdwenen ze in rap tempo. Hoe meer huizen Duinwaterleiding van ’s-Gravenhage (DWL) op het waterleidingnet aansloot, hoe meer pompen hun functie verloren. In 1877 was hun aantal al teruggelopen tot 61 ijzeren en 11 stenen pompen.</p>
<p>Dit statige exemplaar is gelukkig bewaard gebleven. Restaurator Paul van Laere heeft hem in volle glorie hersteld. De pomp was al tijden flink beschadigd. IJzeren stangen hielden de verschillende stukken sinds de jaren zeventig op hun plaats. De kapotte platen zijn vervangen door nieuwe, die op dezelfde manier bewerkt zijn als de oude. Het geheel ziet er dan ook weer uit zoals in 1715. De pomp is niet alleen visueel gerestaureerd, ook heeft hij zijn oude functie weer gekregen. Beweeg de metalen hendel aan de zijkant en voilà: heerlijk drinkwater.</p>
";Natuursteen en metaal;Ter hoogte van nummer 33;Stadspomp, 1715, onbekende maker;Ralph Kämena;;;Lange Voorhout 33, 2514 EC Den Haag, Nederland;52.08251049950432;4.313283594720465;33;Lange Voorhout;Onbekende maker;;;;81389.4282702664;455459.974695512
234;Wall painting no 294;"<p>In alle opzichten overweldigend. Dat is het effect van de 36 gekleurde banen die Jan van der Ploeg op het hek en het plafond van de onderdoorgang van het Ministerie van Financiën heeft geschilderd. Hoe kan een ogenschijnlijk eenvoudig tweedimensionaal vlakkenveld zo sterk ruimtelijk werken?</p>
<p>Van der Ploeg is een van de belangrijkste monumentale schilders die we in Nederland op dit moment hebben. Ooit begonnen met verf op doek heeft zijn werk in de loop van de jaren een steeds monumentaler formaat gekregen en is het ook steeds vaker buiten de ruimte van galerie en museum te vinden. Tegenwoordig schildert hij meer op muren van beton en baksteen dan op canvas.</p>
<p>Al het werk van Van der Ploeg is totaal abstract. Net als bij zijn oudere, Amerikaanse colorfield-collega’s Barnett Newman (<em>Who is afraid of red, yellow and blue, </em>collectie Stedelijk Museum Amsterdam), Elsworth Kelly en Sol LeWitt schildert hij monumentale kleurvlakken zonder een persoonlijke toets. Nergens een handschrift te vinden dus. Toch is Van der Ploeg zelf minder streng in de leer dan zijn voorgangers.</p>
<p>Schilderde hij in het begin mathematische en vaak zelfs symmetrische en spiegelbare composities, tegenwoordig gaat Van der Ploeg wat losser te werk. Veelvoorkomend patroon is <em>grip</em>: ontleend aan uitgespaarde handvaten van verhuisdozen. Kleuren kiest hij vooral intuïtief. Pure kleuren zet hij direct naast ‘vuile’ kleuren – zwart toegevoegd – en naast kleuren waar wit is bijgemengd. Uiteindelijk doen de contrasten het. Daarbij kijkt hij naar wat een ruimte nodig heeft. Net als iedere figuratieve schilder voegt hij af en toe iets op gevoel toe. Als er iets mist. Uiteindelijk is Van der Ploeg op zoek naar iets visueel optimistisch. Dat laatste zit hem niet alleen in de schaal en een strakke uitvoering. Het heeft bovenal te maken met een contrastrijke afwisseling van kleuren. Dat schept die overdonderende ruimte.</p>
";verf;Op het hek en het plafond onderdoorgang Ministerie van Financiën;Wall painting no 294, 2010, Jan van der Ploeg;Ralph Kämena;Sandra Spijkerman ;;Korte Voorhout 7, 2511 CW Den Haag, Nederland;52.08248301959674;4.316667726458743;7;Korte Voorhout;Ploeg, Jan van der;;;;81621.3330001365;455453.491318261
235;Even boven de waterlijn;"<p>Het werk van de internationaal bekende kunstenaar Lawrence Weiner gaat over de verbinding van tekst en beeld tot één nieuw geheel. Zijn oeuvre bestaat grotendeels uit ruimtelijke ingrepen, performances en tekstbeelden waarin alles draait om het effect van woorden en zinnen op de context waarin ze worden gepresenteerd of geprojecteerd.</p>
<p>Het tekstbeeld ‘EVEN BOVEN DE WATERLIJN’, dat Wiener in 1996 op de Ovaalgevel van de nieuwbouw van de Haagse Hogeschool aanbracht, vormt hierop geen uitzondering. De artistieke ingreep functioneert als beeldmerk, maar spoort tegelijkertijd de voorbijgangers aan tot associëren. De plek (het gebouw is aan drie zijden omgeven door water) is gecombineerd met de bedoeling om nieuwe ideeën of authentieke gedachten op te roepen. Ook vestigen de woorden de aandacht op de architectuur van de hogeschool. Met de tekstregel (+ -) (GIVE OR TAKE) benadrukt de kunstenaar de speelruimte, onzekere marges en grensgebieden waarmee leerlingen tijdens hun opleiding te maken krijgen.</p>
<p>Met zijn taalbeelden refereert Weiner dus aan de identiteit van gebouw en gebruikers. Hij vat die identiteit kernachtig samen, maar hoe kort en krachtig zijn woordbeelden ook zijn, ze bieden steeds voldoende ruimte voor eigen interpretaties.</p>
<p>Weiner wordt gerekend tot een van de vooraanstaande vertegenwoordigers van concept art, een stroming in de beeldende kunst die halverwege de jaren zestig in de Verenigde Staten het licht zag en ook vandaag de dag nog invloed heeft op de actuele beeldende kunst. Kunstenaars van deze stroming vonden de idee of het concept het belangrijkste aspect van hun kunst. Uitvoering was voor hen – vaak – bijzaak.</p>
<p>Hoe abstract de insteek van conceptuele kunst ook mag klinken, Weiner weet iedereen aan te spreken met zijn soms raadselachtige tekstbeelden. Juist door letters als beeld te presenteren en door bovendien de teksten inhoudelijk af te stemmen op de locatie, weet hij een willekeurige voorbijganger even te doen mijmeren over mogelijke betekenissen.</p>
";RVS en messing;Op de gevel van het Ovaal van de Haagse Hogeschool;Even boven de waterlijn, Lawrence Weiner, 1996;Ralph Kamena;Wim van der Beek, eindredactie Sandra Spijkerman;;Johanna Westerdijkplein 76, 2521 EN Den Haag, Nederland;52.06740560000002;4.324022005032346;76;Johanna Westerdijkplein;Weiner, Lawrence;;;;82100.8325667195;453768.714962398
236;Reliëf-stenen;"<p>Als je het niet weet, loop je er zomaar aan voorbij. In de smalle steeg naast kunstenaarsvereniging Pulchri Studio liggen sinds 2008 vier raadselachtige reliëfs. In het natuursteen zijn verschillende patronen aangebracht. Sommige daarvan lijken op pictogrammen en bedrijfslogo’s, andere zijn minder gemakkelijk te duiden. Geometrische vormen overheersen. Deze reliëfs zijn de stille getuigen, of beter gezegd residu’s van Den Haag Sculptuur in de zomer van 2008. De internationale beeldententoonstelling getiteld Freedom stond in het teken van Amerikaanse kunst.</p>
<p>Een van de deelnemende kunstenaars was Matt Mullican. Van hem was behalve de reliëfs ook een serie vlaggen te zien. Die wapperde aan de gevel van de Koninklijke Schouwburg.</p>
<p>Mullican is gefascineerd door de beeldtaal die hij tegenkomt in logo’s van bedrijven en in pictogrammen in de semi-openbare ruimtes als luchthavens, bibliotheken en stadhuizen. Die beeldtaal zegt iets over hoe wij naar de werkelijkheid kijken en hoe we die werkelijkheid vervolgens in beeldtaal proberen om te zetten. Op basis van die symbolische beeldtaal die hij in het dagelijks leven aantreft ontwikkelt Mullican sinds de jaren zeventig een heel eigen beeldtaal van tekens. Die gebruikt hij op allerlei voorwerpen (vlaggen, prints, schilderijen, video’s, beelden, reliëfs) die hij vervolgens ordent volgens vaste categorieën, vaak op kleur. Het resultaat noemt hij een kosmologie. Over de hele wereld toont hij zowel individuele werken als monumentale totaalinstallaties.</p>
<p>Mullicans kosmologie ontcijferen is onmogelijk. De symbolen en tekens die hij gebruikt zijn volledig subjectief. De patronen zijn echter dusdanig intrigerend dat je het blijft proberen. In zekere zin functioneert zijn beeldtaal zoals grottekeningen dat in de prehistorie deden. Ook destijds probeerden mensen door delen uit de werkelijkheid symbolisch te verbeelden orde te scheppen in het dagelijks leven, grip te krijgen op de realiteit en met elkaar te communiceren. De reliëfs in de steeg doen niet anders.</p>
";Natuursteen;In de steeg naast Pulchri op Lange Voorhout 15;Reliëf-stenen, 2008, Matt Mullican;Ralph Kämena;Sandra Spijkerman;;Lange Voorhout 17, 2514 EB Den Haag, Nederland;52.08198798937757;4.312009545438391;17;Lange Voorhout;Mullican, Matt;;;;81301.2433819429;455403.137979108
237;Wasserwaage;"<p>Onopvallend. Dat is de waterpas die de Duitse, internationaal bekende kunstenaar Norbert Radermacher aanbracht in de muur van een ontluchtingskoker van de parkeergarage onder het Plein. Het gaat om de koker die zich het dichtst bij Sociëteit de Witte en het Mauritshuis bevindt. In de hardstenen bekleding daarvan zit in een langwerpige messing plaat de waterpas.</p>
<p>Normaal gesproken geeft het evenwicht tussen water en lucht in de waterpas de horizontale positie aan. Maar op deze plek, zo ingekapseld in een log en even onooglijk als onduidelijk gebouwtje krijgt dit meetinstrument iets raadselachtigs en poëtisch. Want wat doet een waterpas daar op die plek? Staat hij volkomen op zichzelf en refereert hij louter aan evenwicht of verwijst de kunstenaar er impliciet mee naar de regering op het Binnenhof die voor stabiel bestuur van het land moet zorgen?</p>
<p>Dat laatste valt niet uit te sluiten als je kijkt naar de rest van het oeuvre van Radermacher. Al vanaf 1980 bedenkt hij ‘Stücke für Städte’, kleine, vaak bijna onzichtbare ingrepen vol symboliek op meestal weinig aandachttrekkende plekken in de openbare ruimte van Europese steden. Zijn ingrepen zijn vergelijkbaar met de windroos die zich in Den Haag bij de Hofvijver tegenover het Haags Historisch Museum in het trottoir bevindt. Een hardstenen plaat in de klinkerbestrating vormt samen met een paar pijlen en de letters N, O, W, S voor de verschillende windrichtingen, het kompas. Als je er geen oog voor hebt, zie je hem gemakkelijk over het hoofd.</p>
<p>De waterpas realiseerde Radermacher binnen het door Stroom Den Haag georganiseerde project ‘de Campagne’ (1990-1993). Dat had tot doel te onderzoeken hoe kunst in de openbare ruimte kan worden toegepast als je het loskoppelt van de tot dan toe gebruikelijke percentageregeling. Kunstenaars konden nu zelf een geschikte locatie voor een kunstwerk kiezen. Bovendien werd onderzocht of tijdelijke kunstwerken ook in de openbare ruimte werkbaar waren. Dat tijdelijke is bij Radermacher alleen iets langer geworden.</p>
";Brons;in een betonnen luchtkoker van de parkeergarage (nabij Lange Houtstraat?);Wasserwaage, Norbert Rademacher, 1992;Ralph Kämena;Sandra Spijkerman;;Plein 25, 2511 CS Den Haag, Nederland;52.08012347001969;4.315203569311539;25;Plein;Rademacher, Norbert;;;;81517.1022759333;455192.471646945
238;Politiemonument;"<p>‘Pearls in Policing’: vrij vertaald ‘Parels van politiewerk’. Zo heette de mondiale bijeenkomst die in 2007 van 10 tot 13 juni plaatsvond. Den Haag ontving toen, als internationale stad van Vrede en Recht zo’n 35 politiechefs van over de hele wereld. In voorbereiding daarop dacht de Politieacademie aan een monument waarin de bijdrage van de politie aan de wereldvrede wordt benadrukt.</p>
<p>Het is geen traditioneel monument geworden van een bronzen beeld op een sokkel. De opdrachtgever wilde graag de woorden peace – justice – police in het kunstwerk verwerkt hebben. Geen wonder dat adviseur Stroom Den Haag voor deze opdracht uitkwam bij de Leidse kunstenaar en grafisch vormgever Jan Kleingeld. Tekst en typografie maakt namelijk niet alleen deel uit van zijn praktijk als vormgever, maar ook in zijn vrije werk als beeldend kunstenaar speelt tekst een essentiële rol. Kleingeld stemt doorgaans op een subtiele en poëtische manier locatie, materiaal, tekst en betekenis nauw op elkaar af. Zo riep hij een oude traditie weer tot leven door de overgang van oudbouw naar nieuwbouw van het gemeentelijke archief in Leiden met ‘ANNO 1995’ te markeren. In de nieuwe bakstenen muur wel te verstaan.</p>
<p>Voor het politiemonument, een opdracht die op de grens lag van zijn beide werkterreinen, bedacht Kleingeld een fraai gestileerde, langgerekte bank in goud, wit en blauw met de door de opdrachtgever gewenste teksten. ’s Avonds is het zitelement van binnenuit verlicht waardoor ook bij donker de boodschap nog helder in beeld blijft. Hoewel de Politieacademie het voortouw nam, heeft de politie Haaglanden het monument geadopteerd en is het op de stoep bij het hoofdbureau gerealiseerd. Dat is immers de weg naar het 500 meter verderop liggende Vredespaleis. ‘on the road to – peace – on the road to – justice – on the road to – police’.</p>
";;Voor het politiebureau op nummer 35;Politiemonument, Jan Kleingeld, 2006;Ralph Kämena;Sandra Spijkerman;;Burgemeester Patijnlaan 35, 2585 BG Den Haag, Nederland;52.089167863922846;4.299854652639765;35;Burgemeester Patijnlaan;Kleingeld, Jan;;;;80480.0991906007;456214.31041082
239;Grondwetbank;"<p>‘Een fors kunstwerk’: dat moest er komen voor de deur van het nieuwe parlementsgebouw. In 1992 werd het nieuwe onderkomen voor de Tweede Kamer geopend. Architect Pi de Bruijn tekende voor het ontwerp. Los van de gebruikelijke percentageregelingen nam de toenmalige minister van cultuur, Hedy d’Ancona, het initiatief voor een speciaal kunstwerk buiten: een monument voor de democratie. Op voorstel van adviseur Rudi Fuchs, destijds directeur van het Haags Gemeentemuseum, had de internationaal beroemde, Grieks-Italiaanse kunstenaar Jannis Kounellis (1936) een ontwerp gemaakt: een gietijzeren stellage met teksten uit de grondwet en bovenop een mand met kolen. In de toelichtende brief van de minister aan de Kamer stond daarover te lezen: “De sokkel … draagt dus geen ruiter, engel of ander symbool van door de hemel verleende macht, maar een hoop uit de aarde opgedolven versteende energie. Democratie is mensenwerk …’.</p>
<p>Kounellis ‘kolenkit’ zoals het door tegenstanders werd genoemd, deed de gemoederen dusdanig oplaaien dat de Tweede Kamer tegenstemde. Uiteindelijk heeft architect De Bruijn voor een oplossing gezorgd. Hij ontwierp een lage, 45 meter lange, natuurstenen zitbank op het driehoekige pleintje voor de Tweede Kamer aan de kant van de Hofweg. Op de lange kanten van de bank is de tekst van artikel 1 uit de grondwet aangebracht:</p>
<p>‘Allen die zich in Nederland bevinden, worden in gelijke gevallen gelijk behandeld. Discriminatie wegens godsdienst, levensovertuiging, politieke gezindheid, ras, geslacht of op welke grond dan ook, is niet toegestaan.’</p>
";natuursteen;Naast de vergaderzaal van de Tweede Kamer;Grondwetbank, Pi de Bruin, 1992;Ralph Kämena;Sandra Spijkerman;;Hofplaats 2A, 2511 DD Den Haag, Nederland;52.0786028122646;4.3128571871719545;2A;Hofplaats;Bruin, Pi de;;;;81353.7678255664;455025.675801879
240;Echo;"<p>“Op school leer je wel hoe de natuurkrachten werken, maar niet hoe ze voelen”, zei Zoro Feigl in een interview in de Volkskrant ten tijde van zijn expositie in de Elektriciteitsfabriek (2019). Het is precies wat zijn vaak monumentale installaties doen. Ze lijken te leven en maken wetmatigheden als zwaartekracht ervaarbaar. Met zijn spannende, dansende kunstwerken geniet hij intussen internationale bekendheid.</p>
<p>Feigl kijkt graag naar de wereld alsof hij van een andere planeet komt. Net als een kind dat buiten aan het ravotten is en op een speelse manier omgaat met de voorwerpen en materialen die hij onderweg tegenkomt. Welke mogelijkheden zitten erin verstopt? Feigl gebruikt materialen graag op een manier waarvoor ze niet direct bedoeld zijn.</p>
<p>Per kunstwerk concentreert hij zich meestal op één wetmatigheid, materiaal of vorm. Die werkt hij op een minimalistische maar monumentale manier uit. Een motortje, of een andere vorm van energie, zet een beweging in gang waar de rest van het beeld dan op reageert. Dat deed hij ook voor ECHO, het kunstwerk hij in opdracht van de Rijksvastgoeddienst maakte voor de vide van een nieuw kantorencomplex. Hierin vonden het Ministerie van Buitenlandse Zaken, het Ministerie van Infrastructuur en Milieu, de IND en het COA eind 2017 onderdak. OMA Architects gaf daartoe het oude pand van het voormalige Ministerie van VROM een flinke update.</p>
<p>Voor de vide bouwde Feigl een ingenieuze constructie van vier in elkaar passende ringen. De buitenste ring heeft een doorsnede van twaalf meter. De ringen bewegen onafhankelijk van elkaar. Zodra een van hen door een motortje in gang wordt gezet, reageert de rest. Automatisch corrigeren ze elke disbalans in het onderlinge evenwicht. Dat levert een fantastisch schouwspel op. Zeker aan het eind van de dag als het zonlicht op de schotel valt die het centrum vormt. Pure poëzie.</p>
";Metaal en techniek;In het gebouw boven de onderdoorgang. Soms is het beeld in beweging.;Echo, Zoro Feigl, 2017;Ralph Kämena;Sandra Spijkerman;;Rijnstraat 12, 2515 XP Den Haag, Nederland;52.08015880861004;4.32230873411561;12;Rijnstraat;Feigl, Zoro;;;;82004.1773529858;455189.234924157
271;De vlam;"<p>Hoe kun je een gebouw dat vijftig jaar in de stad staat op een eigentijdse manier weer zichtbaar maken? Die vraag stelde de Koninklijke Academie van Beeldende Kunsten zichzelf in 2001. Ooit was haar pand, in 1938 gebouwd door architect Plantenga in de stijl van De Nieuwe Zakelijkheid, een markant punt in de stedelijke omgeving. Daar aan de Prinsengracht bevond zich een <em>kunstacademie</em>. In de loop van vijftig jaar was haar gebouw echter steeds meer omgeven door hoogbouw die de aandacht naar zich toe trok. Zou een kunstwerk de academie opnieuw zichtbaar kunnen maken en kunnen visualiseren waar deze instelling voor staat?</p>
<p>Met die gedachte zocht de toenmalige directeur Jacques Verduyn Lunel contact met oud-student en inmiddels gerenommeerd kunstenaar P.Struycken. Sinds het begin van de jaren zestig van de 20<sup>e</sup> eeuw werkt Struycken abstract. Dit om de wetmatigheden achter de op het eerste oog chaotische natuur te doorgronden. Hij analyseert alles, ook architectuur en de ervaring van de omgeving, op kleur en vorm plus hun onderlinge relaties. Ruimte vat hij zelfs op als kleur. In zijn computergestuurde lichtwerken gaat hij daarin tot het uiterste. Die vullen de ruimte letterlijk met kleur.</p>
<p>Bij de KABK koos Struycken direct voor een sterke en dynamische kleurtoepassing in het trappenhuis van de toren. Hij wilde een (rode) vlam van inspiratie maken die ook op grotere afstand goed zichtbaar zou zijn. In dit werk combineert hij voor het eerst twee fundamenteel verschillende variaties van licht: verandering en verplaatsing. Tijdens het project ontdekte hij namelijk dat je (technisch gezien) kleur geleidelijk kunt laten veranderen, terwijl je kleur verplaatst door middel van abrupte verandering. Na 7 jaar onderzoeken, bouwen en bijstellen werd op 28 juni 2008 om 23.00 uur <em>De Vlam</em> onthuld. Dit dynamische lichtkunstwerk trekt de aandacht naar de KABK: daar begint de inspiratie.</p>
";licht;In het trappenhuis van de Koninklijke Academie van Beeldende Kunsten;De vlam, P.Struycken, 2008;Ralph Kämena;Sandra Spijkerman;;Prinsessegracht 5, 2514 AN Den Haag, Nederland;52.08168275891422;4.319435187835685;5;Prinsessegracht;Struycken, Peter;;;;81809.7065442945;455361.668125513
272;Aerobic cubism IV;"<p>Dat de Haagse beeldhouwer Ferry Simonis oorspronkelijk etser was, kun je goed zien aan zijn beeld dat sinds 1990 in de tuin van Paleis Noordeinde staat. De zwarte metalen ribben van de reeks kubussen steken tegen het groen van de tuin af als etslijnen op papier. Gaandeweg concentreerde hij zich meer op de etsplaat zelf. Die ging hij buigen en vormgeven. Uit die gebogen platen met daarop de geëtste lijnen ontstonden er een nieuwe, driedimensionale sculpturen.</p>
<p>Simonis werd door Rudi Fuchs, de toenmalige directeur van het Haags Gemeentemuseum, gevraagd deel te nemen aan de tentoonstelling ‘Paleistuin – Beeldentuin’, een representatief overzicht van de hedendaagse beeldhouwkunst rond 1990. Simonis was een van de initiatiefnemers van de tentoonstelling en vertegenwoordigde in die expositie het constructivisme. Vorm, lijn, ritme zijn voor de kunstenaars van deze stroming niet meer dan vorm, lijn en ritme. Hun beelden zijn doorgaans strakke, geometrisch-abstracte vormen uit staal, steen of hout.</p>
<p>Simonis weet in zijn sculpturen met minimale ingrepen af te wijken van het statische dat bepalend is voor de meeste constructivistische beelden. In de Paleistuin laat hij de kubussen uit de reeks telkens iets meer te kantelen en zo ontstaat er dynamiek zonder de strakke vorm, het ritme of de lijntekening te doorbreken. Door kubussen met lijnen te verbeelden, houdt hij zijn sculptuur niet alleen licht en transparant. Zo smelten de strakke geometrische vormen bovendien met hun organische omgeving samen.</p>
<p>Na de expositie heeft Simonis’ beeld een vaste plaats gekregen in de Paleistuin. De kunstenaar zelf is sinds 1994 vooral actief als organisator van culturele en literaire evenementen.</p>
";staal, gelakt;In de Paleistuin;Aerobic cubism IV, Ferry Simonis, 1990;Ralph Kämena;Sandra Spijkerman;;Unnamed Road, 2514 Den Haag, Nederland;52.08078230407706;4.304661365081799;;Unnamed Road;Simonis, Ferry;;;;80795.5901589325;455276.490998026
273;Dubbelfiguur (Licht en Donker);"<p>Eigenlijk is hij architect en stedenbouwer. Maar in zijn vrije tijd maakt Rob Krier sculpturen. Forse beelden gegoten in brons. Volgens compagnon Christoph Kohl (1961) gaat het om een serieuze hobby. Regelmatig zijn Kriers beelden terug te vinden in de openbare ruimte. Zo ook in de Resident (1989-2001), de nieuwbouw met wonen, werken en winkelen direct naast het Centraal Station waarvoor Krier het masterplan tekende. Vlak voor de Muzentoren, het enige (kantoor)gebouw dat deze architect zelf in dit gebied ontwierp, staat zo’n reusachtige sculptuur.</p>
<p>Krier komt oorspronkelijk uit Luxemburg, maar woont en werkt al jaren in Berlijn. In de jaren tachtig was hij een van de hoofdvertegenwoordigers van het postmodernisme, een stroming die vooral bekend werd vanwege het veelvuldige citeren van elementen uit de (kunst)geschiedenis. Van het alom geprezen modernisme,de architectuur van ruimte, licht en lucht met veel staal en glas, zoals bij het Bauhaus in de jaren dertig van de twintigste eeuw, moet hij niks hebben.</p>
<p>In tegenstelling tot vooraanstaande collega’s grijpt Krier liever terug op oudere architectuur en stedenbouw. Met deze traditionele of historiserende architectuur geniet hij intussen internationaal grote bekendheid. Dat begon eigenlijk met de Resident. Karakteristiek zijn de ouderwets aandoende gevels en het ambachtelijke gebruik van baksteen. Juist dat teruggrijpen op het verleden levert hem naast succes ook kritiek op.</p>
<p>Net als zijn architectuur en stedenbouw is zijn beeldhouwkunst geënt op klassieke vormen en technieken. Dat valt ook af te lezen aan de sculptuur bij de Muzentoren. Ruggelings tegen elkaar aan zie je de torsen van twee mannen. De jonge man leunt op de schouders van een oudere, ervaren man. Die kijkt naar het verleden, terwijl de jonge man naar de toekomst (lees het plein) kijkt.</p>
";brons;;Dubbelfiguur (Licht en Donker), Rob Krier, 2001;Ralph Kämena;Sandra Spijkerman;;Wijnhaven 60, 2511 GA Den Haag, Nederland;52.07862422573071;4.319279603704826;60;Wijnhaven;Krier, Rob;;;;81794.0365884857;455021.561981657
274;Per Adriano;"<p>Middenin het hoefijzervormige Muzenplein bevindt zich sinds 2001 een groot, bronzen masker. Een stevige sokkel houdt het rechtop. Het is een sculptuur van de van origine Poolse beeldhouwer Igor Mitoraj. Wat doet dit klassiek aandoende beeld te midden van de recente baksteenarchitectuur in het stadsontwerp van de beroemde stedenbouwer en architect Rob Krier? Toch blijkt het bij nadere beschouwing niet zo vreemd dat juist van deze beeldhouwer een sculptuur is geplaatst op het centrale plein in de nieuwbouw de Resident. Zowel Mitoraj als Krier grijpen terug op het verleden. Het verleden van vóór het modernisme wel te verstaan. Zij moeten niks hebben van staal, glas en een geometrische vormentaal. Hun ideale wereld ligt in vroeger tijden.</p>
<p>Voor Mitoraj is de cultuur en de kunst van de oude Grieken het ultieme. Opgegroeid in de buurt van Auschwitz en studerend aan de kunstacademie in Krakow trok deze beeldhouwer in 1968 naar Parijs om daar verder te studeren aan de Académie des Beaux Arts. Daarna volgde hij lessen in het Italiaanse Pietrasanta vlakbij de marmergroeven van Carrara. Sindsdien woont en werkt hij deels in Parijs, deels in Italië. Tegen alle modes en vernieuwende tendensen in maakt hij op de traditionele manier bronzen en marmeren beelden die geënt zijn op beelden uit de Griekse oudheid. Een vergelijkbaar beeld staat prominent voor het British Museum in Londen.</p>
<p>Desondanks tonen de sculpturen van deze internationaal opererende beeldhouwer modern. Zo is geen van zijn beelden compleet. Mitoraj presenteert ons slechts fragmenten. Dat doet hij op groot formaat. Het is alsof het fragmenten van een verloren beschaving zijn. Soms spaart hij kleine vierkante gaten uit in zijn beelden. Daarin plaatst hij vervolgens miniatuur sculptuurtjes. Regelmatig zijn de fragmenten ook ingepakt in karakteristieke bandages. Al deze ingrepen benadrukken onze eigen vergankelijkheid: het gaat telkens om gebroken idealen. Want daarin zit schoonheid volgens Mitoraj.</p>
<p>Interessant is dat dit beeld werd aangekocht door de partners van dit publiekprivate bouwproject: gemeente, rijk en projectontwikkelaar. Daarmee is een verschuiving ingezet van kunstprojecten die louter door de Rijksgebouwendienst en andere overheden worden ingezet en begeleid naar participatie van betalend bedrijfsleven. Dat is een ontwikkeling die daarna steeds meer wordt gestimuleerd door die overheid.</p>
";Brons;;Per Adriano, Igor Miroraj, (1993) 2001;Ralph Kämena;Sandra Spijkerman;;Wijnhaven 60, 2511 GA Den Haag, Nederland;52.07886969709958;4.319434571792988;60;Wijnhaven;Mitoraj, Igor;;;;81805.0608018812;455048.714498698
275;Et in Arcadia Ego (Ook ik was in Arcadië);"<p>Hang je ter hoogte van de Gevangenpoort over de kademuur van de Hofvijver, dan kun je er een glimp van opvangen. Vlak boven de vijver zie je water uit de kademuur stromen. Erboven staat in steen een tekst in Romeinse letters uitgehakt: ‘Et in Arcadia Ego’ (Ook ik was in Arcadië). Wie heeft deze poëtische waterdrempel gemaakt? En vooral waarom?</p>
<p>In 1992 kreeg beeldend kunstenaar Krijn Giezen de opdracht te onderzoeken hoe het stond met de historische Haagse Beek. Deze waterstroom vindt zijn oorsprong in het Schapenatjesduin in Kijkduin en stroomt van daar naar het centrum om uit te monden in de hofvijver. Althans dat gebeurde tot de negentiende eeuw. Rond 1990 was er nauwelijks meer iets van over. Giezen stelde voor de Haagse Beek weer zichtbaar te maken. Daartoe nodigde hij drie kunstenaars uit, waaronder Ian Hamilton Finlay.</p>
<p>Deze Schotse dichter, literator, beeldend kunstenaar en tuinier geniet internationaal bekendheid met zijn tuin: ‘Little Sparta’ in Zuid-Schotland. Al in 1966 liet de dichter zijn eerste ‘eenwoordgedichten’ in steen uithakken om ze vervolgens in zijn tuin te plaatsen als een soort commentaar op het landschap en tegelijk als plaats ter overdenking. ‘Little Sparta’ is een ideale versmelting geworden van woord, beeld, filosofie en landschap.</p>
<p>Ook in Finlays werk voor Den Haag zie je diezelfde versmelting van disciplines terug. Hij wilde het einde van de Haagse Beek weer zichtbaar maken. Het water dat uit de waterdrempel stroomt heeft hij er speciaal voor laten oppompen. De tekst laat ons herinneren dat de Haagse Beek ooit door een paradijselijk landschap liep. Dat Arcadië is inmiddels opgeslokt door de stad. Door de tekst, het materiaal waarin die is uitgehakt (hardsteen zoals bij monumenten) en het gekozen lettertype (doorgaans ook gereserveerd voor monumenten) laat Finlay je daar onwillekeurig over nadenken.</p>
<p>Steenhouwer: Peter Coates</p>
<p>&nbsp;</p>
";graniet;In de vijverwand ter hoogte van de Gevangen Poort;Et in Arcadia Ego, Ian Hamilton Finlay, 1998;Stroom Den Haag en Rob Kollaard;Sandra Spijkerman;;Plaats 31A, 2513 AD Den Haag, Nederland;52.07982793395327;4.310624878157037;31A;Plaats;Finlay, Ian Hamilton;;;;81202.7725411602;455164.237918805
256;Zonder titel;"<p>Wachtend op de trein richting Leiden en Amsterdam op NS-station Hollands Spoor kijk je direct op een beeld waar je niet omheen kunt: de langgerekte sculptuur van Auke de Vries achter het voormalige Haagse expeditieknooppunt van PTT-Post.</p>
<p>De PTT gaf destijds opdracht voor de vervaardiging van het beeld. De Vries koos voor de onlogische smalle strook tussen spoor en gebouw aan de achterzijde en niet voor een meer voor de handliggende locatie aan de voorzijde van het expeditieknooppunt. De risicovolle plek die andere beeldhouwers waarschijnlijk resoluut zouden afwijzen, inspireerde De Vries. ‘Hoe plastisch kan plat zijn?’ was het vraagstuk dat hij wilde onderzoeken. ‘Héél plastisch’, weten we sinds 1986 toen het beeld geplaatst werd. De Vries slaagde erin met platte vormen een driedimensionale voorstelling op te roepen. Door de stroken en platen zowel naar de façade als naar het spoor te laten neigen, doorbreekt hij de tweedimensionale, gevelgebonden opzet. Veel speelruimte is er niet. Maar wel net genoeg.</p>
<p>Er is nog een ander middel dat de beeldhouwer aanwendt om het platte plastisch te maken. Hij laat een vorm uit het kader breken. Aan het einde van de springerige zigzaglijn steekt de driehoek met krul over de betonnen fundering. Daarmee overschrijdt het beeld de grens tussen gebouw en spoor. Het komt los van de gevel. Dat effect wordt versterkt doordat de loodzware vormen vederlicht schijnen: alsof ze als de losse katernen van een krant langs de gevel worden geblazen. Verschillende vormen balanceren op en naast elkaar. Ze dreigen te vallen maar de doordachte compositie zorgt ervoor dat ze in evenwicht blijven. Een stalen krul lijkt een door een turnster bewogen lint. Typisch De Vries. Met tonnen zwaar staal maakt hij werk dat ijl en fragiel oogt: de ondraaglijke lichtheid verbeeld.</p>
";staal;te zien vanaf perron 6 tegen de gevel van voormalige PTT-gebouw;Zonder titel (Spoorbeeld), Auke de Vries, 1986;Ralph Kämena;Nicole Spaans, eindredactie Sandra Spijkerman;;Waldorpstraat 9E, 2521 CA Den Haag, Nederland;52.06994089005345;4.323884657424939;9E;Waldorpstraat;Vries, Auke de;;;;82095.5467560416;454050.904476613
257;Gezins- en kinderverzorgster;"<p>Dirk Bus woonde en werkte bijna zijn leven lang in Den Haag. Alleen tijdens zijn vervolgopleiding aan de Rijksakademie leefde hij in Amsterdam. Behalve aan die Rijksakademie, waar hij onder meer les kreeg van de beroemde beeldhouwer Jan Bronner, studeerde Bus ook aan Koninklijke Academie van Beeldende Kunsten in de hofstad.</p>
<p>Bus manifesteerde zich als een beeldhouwer met een sterke voorliefde voor de verbeelding van mensen en dieren. Hij heeft veel monumentale opdrachten uitgevoerd en zijn werk is opgenomen in verschillende museale collecties (o.a. Haags Gemeentemuseum). De naam van de kunstenaar is vooral sterk verbonden met de stad Den Haag. Dat is niet verwonderlijk, want Bus was jarenlang de gezichtsbepalende voorzitter van de Haagse kunstenaarsvereniging Pulchri.</p>
<p>Den Haag is bij uitstek het domein van Dirk Bus. In ‘zijn’ stad zijn onder meer het Grenadiersmonument en het beeld ‘Europa’ te vinden. Voor een aantal monumentale opdrachten werkte Bus samen met Haagse collega’s, onder wie Bram Roth en Gerard van Remmen.</p>
<p>De figuratieve stijl van Bus is kenmerkend voor de sociaal-realistische traditie waar in de eerste naoorlogse jaren grote behoefte aan was. Die traditie vereiste solide en herkenbare beelden met een breed maatschappelijk draagvlak en een sociaal gezicht. Ook het licht gestileerde beeld van de gezins- en kinderverzorgster, dat geplaatst is bij een school aan de Capadosestraat, past in dat stramien. Het weerspiegelt de tijdgeest waarin zorg voor de medemens een belangrijk onderdeel uitmaakte van het stelsel van normen en waarden. Een zorgzame vrouw houdt in haar hand een pannetje met eten. Ze kijkt liefkozend neer op het kind dat bescherming en geborgenheid zoekt.</p>
<p>Toen de basisschool waar dit beeld altijd bij heeft gestaan werd gerenoveerd, kreeg de sculptuur in 2009 een nieuw onderkomen. Het kwam te staan middenin het rosarium in het Westbroekpark. Daar vult de zorgzame vrouw de lege plek op die ontstond doordat de &#8216;Krabbende haan&#8217; van Jos van Riemsdijk in 2008 werd gestolen.</p>
<p>&nbsp;</p>
";brons;;Gezins- en kinderverzorgster, Dirk, Bus, 1957;Ralph Kämena;Wim van der Beek, eindredactie Sandra Spijkerman;;Rosarium, Kapelweg 35B, 2587 BK Den Haag, Nederland;52.104690416697785;4.289420289518748;35B;Kapelweg;Bus, Dirk;;;;79791.1536575757;457951.963100797
258;Muurschilderingen Pop en Locomotief;"<p>Vanuit de trein bij Hollands Spoor trekken ze altijd je aandacht: die grote pop en de stoomlocomotief met zeppelin. Ze zijn geschilderd op de kopgevels van twee langgerekte blokken kleine huisjes in lichtroze baksteen met rode pannendaken. De eerste steen voor deze zeer eenvoudige arbeidershuisjes werd al gelegd in 1874. Zo verrees bij station Hollands Spoor Het Rode Dorp.</p>
<p>Omdat Het Dorp volkomen verloederd raakte, werd het in de jaren tachtig grondig gerenoveerd. In die tijd kreeg de bekende Haagse schilder en graficus Hermanus Berserik de opdracht om vier muurschilderingen te maken ter verfraaiing. Berserik, Bers voor vrienden, was in de Stationsbuurt opgegroeid en putte voor de voorstellingen uit zijn eigen jeugdherinneringen. Zo schilderde hij een grote pop die een vogeltje vrijlaat met links oude en rechts nieuwe huizen, een stoomlocomotief met daarboven een zeppelin die ooit op de kleine Bers diepe indruk had gemaakt, een stopfles met drop met een slagersjongen op de fiets en een poppenkast met Jan Klaasen en Katrijn. Op elk van de kopse kanten van de twee huizenblokken één. Zoon Teun en dochter Françoise hielpen hem bij de uitvoering van dit werk op groot formaat. Toen woningbouwvereniging Staedion in 2010 besloot Het Rode Dorp opnieuw onder handen te nemen, restaureerden Berseriks kinderen twee panelen: de pop en de locomotief. Sinds 2014 hangen ze er weer.</p>
<p>Berserik genoot grote bekendheid buiten het museale circuit met zijn realistische taferelen en licht vervreemdend effect. Vooral particulieren kochten zijn schilderijen die getuigen van nostalgie en hang naar theater. Daarnaast maakte hij ook veel werk in opdracht (PTT, KLM, Salamanderpockets, theaterdecors en -kostuums). Een diepere betekenis had zijn kunst niet. Naar eigen zeggen zocht hij rust, evenwicht en een beetje poëzie. Die poëzie zie je ook terug in ‘De pop’ en ‘De trein’ in Het Rode Dorp. Net iets te groot om waar te zijn.</p>
";Fotoprint (oorspronkelijk muurschildering);Op de kopse kant van studentenwoningen Het Rode Dorp;Muurschilderingen Pop en Locomotief, Hermanus Berserik, (1985) 2014;Ralph Kämena;Sandra Spijkerman;;Hoefkade 128, 2526 CB Den Haag, Nederland;52.06912167216497;4.319683644974508;128;Hoefkade;Berserik, Hermanus;;;;81806.1858714403;453963.992913859
259;Reliëf gevallenen 1940-1945;"<p>‘1940-1945</p>
<p>Hoort!<br />
Het vrije woord<br />
Bedreigd, versmoord<br />
Brengt in de nood<br />
Zijn vechters voort<br />
Tot aan de dood.’</p>
<p>Op 5 mei 1945 kwam met de Duitse capitulatie een eind aan vijf jaar bezetting en onderdrukking van Nederland. Als één van de laatste Nederlandse steden werd Den Haag bevrijd. In de stad waren vele duizenden doden te betreuren en tienduizenden waren verdreven. Het is niet precies bekend hoeveel mensen er omkwamen door verzetsactiviteiten. Ze vonden de dood in kampen. Of werden direct gefusilleerd. Onder deze doden waren talloze journalisten.</p>
<p>Om de in de Tweede Wereldoorlog omgekomen journalisten te herdenken had beeldhouwer Rudi Rooijackers ter gelegenheid van het vijfjarig bestaan van de stichting Perscentrum Nieuwspoort de opdracht gekregen een plastiek te ontwerpen. Het reliëf is in brons uitgevoerd. Het stelt een vallende figuur voor met schild. Deze figuur staat voor de vechtersmentaliteit van de omgekomen journalisten, die niet van plan waren het vrije woord op te geven al kenden zij de gevaren. De val symboliseert de dood. Rechts van de vallende figuur staat het gedicht ‘1940-1945 Hoort!’ van dichterjournalist Jan de Groot.</p>
<p>De gedenkplaat werd op 3 mei 1967 onthuld door de toenmalige voorzitter van de Tweede Kamer, mr. F.J.M. van Thiel. Toen Nieuwspoort in 1992 verhuisde van de Hofsingel naar het nieuwe Tweede-Kamercomplex aan de Lange Poten, ging de gedenkplaat mee en werd deze naast de ingang op nummer tien aan de muur bevestigd.<br />
Van de Voorburgse beeldhouwer Rudi Rooijackers zijn talloze beelden in Den Haag en omgeving te zien. Hij genoot zijn opleiding aan de Haagse Academie van Beeldende Kunsten en studeerde onder meer bij Albert Termote. Rooijackers’ beelden variëren van figuratief tot abstract.</p>
";brons;aan gevel Nieuwspoort, nr. 12;Reliëf gevallenen 1940-1945, Rudi Rooijackers, 1992;Ralph Kämena;Nicole Spaans, eindredactie Sandra Spijkerman;;Lange Poten 10a, 2511 CL Den Haag, Nederland;52.07881259889005;4.314625268717207;10a;Lange Poten;Rooijackers, Rudi;;;;81475.3083166088;455047.222379622
260;Cirkelbanken;"<p>Bij beeldend kunstenaar Jeroen Hoogstraten staat de mens in zijn omgeving centraal. Daarbij concentreert hij zijn aandacht vooral op de vraag: hoe maak je in het dagelijks leven gebruik van de ruimte om je heen? En welk effect heeft dat gebruik van de ruimte op je relatie met andere mensen? Na zijn afstuderen in 1993 richtte Hoogstraten zich in eerste instantie vooral op tentoonstellingen en tijdelijke projecten. In de loop van de jaren is hij zich echter meer en meer bezig gaan houden met het ontwerpen en uitvoeren van kunsttoepassingen in de openbare ruimte. Met zijn werk begeeft hij zich op de grens tussen autonome kunst en design.</p>
<p>In 2009 ontwierp Hoogstraten in opdracht van Stroom Den Haag een bank voor de Prinses Marijkeschool. Hij koos ervoor de bank niet kort en recht te maken, maar rond. Sterker nog: Hoogstraten bedacht drie cirkels banken om elkaar. Een ronde, dikke ‘stip’ in het midden, daaromheen twee korte armen en daaromheen nog twee langere armen. Door de ronde vormen raken wachtende ouders vanzelf met elkaar in gesprek. De subtiele hoogteverschillen van de drie cirkels lokken bovendien kinderen uit de banken anders te gebruiken. Door elke cirkel een eigen kleur te geven, benadrukt de kunstenaar de verschillen. Rondom de banken bracht hij aanduidingen van de vier windstreken aan. Deze zijn niet alleen educatief, maar verwijzen ook naar de vele plaatsten op de wereld waar de ouders en kinderen van deze school vandaan komen.</p>
<p>De banken die Hoogstraten voor dit schoolplein heeft bedacht, zijn dus niet zomaar banken. Ze stimuleren de gebruikers van het plein zich (anders) tot elkaar te verhouden.</p>
";Polyester en staal;Op schoolplein voor basisschool op nummer 2;Cirkelbanken, Jeroen Hoogstraten, 2009;Gert Jan van Rooij;Sandra Spijkerman;;Abraham van Beyerenstraat 2, Den Haag, Nederland;52.0640762;4.3066029000000015;2;Abraham van Beyerenstraat;Hoogstraten, Jeroen;;;;80901.0025248473;453415.953443162
261;Kijken met je handen;"<p>Het liefs zou Sara Vrugt de wereld opnieuw borduren. Samen met een heleboel andere mensen. Normaal gesproken werkt zij dan ook met naald en draad. <em>Craftivism</em> noemt zij haar praktijk zelf. Een niet agressieve vorm van activisme waarin de ontmoeting met de ander en het samen iets met de hand maken essentieel is. Dit is voor Vrugt dé manier om een actueel maatschappelijk onderwerp bespreekbaar en zichtbaar te maken. Het is ook de manier om elkaar en de wereld beter te leren kennen en begrijpen. Zo borduurde zij op stoelen in de Oude Kerk in Amsterdam een gedicht waarvan de woorden afkomstig waren uit gesprekken met buurtbewoners, prostituees en toeristen over de betekenis van dit gebouw in hun rosse buurt (<em>Stof tot nadenken</em>, 2013/14). In 2020/2021 heeft ze met meer dan 1000 mensen een heel bos geborduurd om aandacht te vestigen op de ontbossing wereldwijd (<em>100.000 bomen en een bos van draad</em>). Tegelijkertijd liet ze 100.000 bomen planten.</p>
<p>Voor het Edith Steincollege koos Vrugt voor een ander materiaal. De aanpak en insteek bleef vergelijkbaar. Samen met de scholieren heeft zij een boom geveld en die in stukken gezaagd. Daarnaast had ze met de leerlingen in eerdere workshops modellen gemaakt voor het toekomstige beeld dat bij hen op het schoolplein zou komen. Uit kleine latjes bouwden zij ieder een voorstel voor een aantrekkelijke sculptuur. Het project heet niet voor niets <em>Kijken met je handen.</em> Uit alle modellen destilleerde Vrugt de interessante delen en stelde daaruit het uiteindelijke beeld samen. Dat werd gemaakt van de balken die de omgezaagde boom opleverde.</p>
<p>Op de middelbare school leer je gestructureerd werken. Terwijl in het onvoltooide puberbrein vaak chaos overheerst. Die tegenstelling is in dit monumentale beeld fysiek ervaarbaar. Dagelijks klimmen leerlingen erop. Of schuilen ze eronder. Kijken met je handen in optima forma.</p>
";hout;op het schoolplein van het Edith Stein College;Kijken met je handen, Sara Vrugt, 2015;Lisa van Wieringen en Eric de Vries;Sandra Spijkerman;;Louis Couperusplein 33, 2514 HP Den Haag, Nederland;52.08430864652835;4.310369422228986;33;Louis Couperusplein;Vrugt, Sara;;;;81192.6574533424;455662.978195833
262;Boomhuizen;"<p>In het voorjaar van 2009 werden er op de beide schoolpleintjes van de pasgebouwde basisschool aan de Terwestenstraat twee grote gaten gegraven. Een paar uur later stonden er twee flinke bomen. Deze dertig jaar oude platanen waren door kunstenaar Florentijn Hofman speciaal geselecteerd vanwege hun specifieke kruin en takkenformatie. De bomen zouden namelijk de twee boomhutten gaan dragen die hij voor de nieuwbouw had gemaakt.</p>
<p>In elke boom bevindt zich een ander soort houten huis. Dat op het linkerplein heeft een veranda en een dakkapel. Daardoor oogt het enigszins romantisch. Dit in tegenstelling tot het meer kale huis op het andere plein. Dit lijkt rechtstreeks uit de Schilderswijk afkomstig te zijn: drie verdiepingen met woningen boven een winkel.</p>
<p>Kinderen kunnen de boomhuizen niet binnen, maar vanaf het schoolplein en de omliggende klaslokalen kunnen ze ze wel goed zien. De hutten verwijzen voor Hofman naar de dromen die je als basisschoolkind nog volop hebt. Dan word je nog niet gehinderd door cijfers en prestatie zoals in de harde wereld van het voortgezet onderwijs en werk.</p>
<p>Hofman kreeg in 2004 in één klap nationale bekendheid met zijn ‘Beukelsblauw’. Daarvoor liet hij een rijtje 19<sup>e</sup>-eeuwse panden in Rotterdam van top tot teen blauw schilderen. Korte tijd daarna maakte hij ook internationaal furore. Zo duikt sinds 2007 overal ter wereld zijn enorme, opblaasbare ‘Badeend’ op.</p>
<p>Hofman werkt meestal in de openbare ruimte. Daar maakt hij ter plaatste grote, voor iedereen herkenbare beelden die wat maatvoering, materiaal en inhoud betreft een duidelijke relatie hebben met de omgeving. Kunst op een voetstuk plaatsen doet hij niet. ‘Een beeld moet wel de kwaliteit hebben om mensen stil te laten staan,’ zei hij in een interview in het tijdschrift Kunstbeeld (oktober 2010). Of de boomhutten de kinderen letterlijk doen stilstaan, valt lastig te zeggen. Erbij wegdromen doen ze zeker.</p>
";hout;Op schoolplein basisschool;Boomhuizen, Florentijn Hofman i.s.m. Jasper van der Made, 2009;Frank Hanswijk;;;Terwestenstraat 94, 2525 GJ Den Haag, Nederland;52.06547343470629;4.300943190737905;94;Terwestenstraat;Hofman, Florentijn;;;;80515.2501506637;453577.187208031
263;Strijd tussen goed en kwaad op kosmisch niveau;"<p>In het kunstwerk voor de Shri Vishnu-school moest de hindoefilosofische identiteit van deze speciale basisschool duidelijk tot uiting komen. Een opdracht van deze aard is beeldend kunstenaar Hans van Bentem op het lijf geschreven. Want wat hem boeit, is de kruisbestuiving tussen de populaire cultuur en oude mythes en verhalen van allerlei culturen van over de hele wereld.</p>
<p>In 2006 ontwierp Van Bentem maar liefst tien beelden in uiteenlopende vormen en materialen, waarin de god Vishnu centraal staat. Het zijn de tien verschillende gedaanten ofwel avatars, waarin Vishnu op de aarde neerdaalt om het evenwicht tussen goed en kwaad te herstellen. Vishnu is een van de belangrijkste hindoeïstische goden, degene die de schepping in stand houdt. Hij is reeds negen keer op de aarde geweest om problemen op te lossen. De tiende avatar van Vishnu, Kalkin met zijn vlammende zwaard, wordt nog verwacht.</p>
<p>Van Bentem heeft de tien avatars weergegeven in een beeldtaal die goed aansluit bij de huidige jongerencultuur: hip, eigentijds, speels, gek en grappig. Zo is er behalve de granito schildpad Kurma op het schoolplein de glimmende vis Matsya van aluminium met gouden schubben en roze vinnen en lippen. Hij spuit een gouden ark omhoog om de mensheid te redden van de zondvloed.</p>
<p>Binnen opgenomen in het interieur van de beroemde architect Ashok Bhalotra, staan en hangen nog eens acht beelden, waaronder de man-leeuw Narasimha in neon en de bronzen dwerg Vamana, die zichzelf kan veranderen in een reus. De reus is een enorme blauwe opblaaspop van vinyl, die nog het meest doet denken aan een Michelin-man. Voor de kinderen moet het geweldig zijn als de reus uit zijn kleine kastje tevoorschijn komt. Bovendien is de symboliek van de beelden voor hen zo vertrouwd. Heel gewoon is het voor de kleuters om de verleidelijke parelmoeren Krishna even te aaien.</p>
";Diverse materialen;Twee van de tien beelden op het schoolplein van basisschool Shri Vishnu;Strijd tussen goed en kwaad op kosmisch niveau, Hans van Bentem, 2006;Stroom Den Haag;Sandra Spijkerman;;Abraham van Beyerenstraat 56, 2525 TH Den Haag, Nederland;52.06342429193845;4.304377149737539;56;Abraham van Beyerenstraat;Bentem, Hans van;;;;80747.3041986017;453345.702820722
264;Tegeltableaus;"<p>Kunst voegt iets extra’s toe aan de architectuur én aan de omgeving. Vanuit die overtuiging nodigde architect Mieke Bosse (Scala Architecten) beeldend kunstenaar José den Hartog uit om het pand voor de basisschool Yunus Emre van bijzondere details te voorzien. In het ontwerp voor de nieuwbouw van deze islamitische school mocht Den Hartog vijftien blinde nissen vullen met haar keramische tegeltableaus. Op elk tableau heeft zij een unieke afbeelding geschilderd. Zo is de school gemakkelijk te onderscheiden van de aangrenzende woningen.</p>
<p>De Haagse kunstenaar Den Hartog is gefascineerd door gebruikskeramiek. Bovendien is zij ervan overtuigd dat kunst in alle dagelijkse facetten van het leven aanwezig zou moeten zijn. Kunst kan herinneringen vasthouden, dromen weerspiegelen of de tijd stilzetten. En weer teruggeven wanneer je ze nodig hebt.</p>
<p>Na afronding van de Koninklijke Academie van Beeldende Kunsten is Den Hartog begonnen met het tekenen op keramiek en is daar nooit meer mee opgehouden. Hele wanden met tegels voorziet zij van uiteenlopende voorstellingen en patronen. Maar ze tekent ook op serviesgoed en losse tegels, in opdracht of als vrij werk. Constante in haar oeuvre is een witte ondergrond met daarop lijnen in kobaltblauw. Soms voegt zij enkele extra kleuren toe. Bij Yunus Emre is dat geel.</p>
<p>Omdat er volgens de huidige regels van de islam geen mensen en dieren afgebeeld mogen worden, valt er geen mens of dier te bekennen in de tegeltableaus op de school. Wel een prachtige tuin met vijver en een hangende brug onder een heldere sterrenhemel aan de linkerkant. Rechts op het gebouw tekende Den Hartog bloemen en bomen en bij de entree een voorstelling die sterk doet denken aan zowel een hoogtekaart met parallel lopende hoogtelijnen als vingerafdrukken en jaarringen van bomen. In alle gevallen toepasselijke symboliek. De basisschool is dé plek waar kinderen groeien.</p>
";keramiek;Aan drie gevels van basisschool Yunus Emre;Tegeltableaus, José den Hartog, 2008;Gert Jan van Rooij;Sandra Spijkerman;;Mandelaplein 2, 2572 HT Den Haag, Nederland;52.06416154560595;4.295889132540913;2;Mandelaplein;Hartog, José den;;;;80166.5178687252;453436.437688652
265;Droomhuis;"<p>Zo’n saaie kale muur op een schoolplein dat is niks. Daarom besloot basisschool De Triangel in 2001 na uitbreiding van de school om het bijbehorende kunstbudget te besteden aan een kunstwerk voor de blinde muur van de speelplaats van de allerkleinsten van de school. Via bemiddelaars Kunst &amp; Bedrijf en Stroom Den Haag kwam beeldend kunstenaar Marieken Verheyen in beeld. Zoals in al haar werk voor de publieke ruimte probeerde Verheyen ook hier een relatie te leggen tussen locatie, kunstwerk en gebruiker. Als kind was zij dol op de zolder van haar oma. Tussen de vreemde vergeten spullen fantaseerde zij over verloren schatten. In veel steden en nieuwbouwwijken is tegenwoordig geen plaats meer voor dergelijke rommelplekken of restruimtes. Terwijl kinderen juist daar een schuilplaats vinden voor hun fantasieën.</p>
<p>In haar projecten bekijkt Verheyen het publieke en het private regelmatig vanuit een ander perspectief. Uitzichten uit ramen van woonkamers over de hele wereld plaatste zij bijvoorbeeld in het gebouw van de Immigratie- en Naturalisatiedienst in Zwolle (2003) of op de ramen in de Staatsliedenbuurt in Amsterdam (2004/2005). Daardoor wordt de toeschouwer gedwongen de wereld letterlijk vanuit een ander venster te bekijken. Dat gebeurt in zekere zin ook in ‘Droomhuis’. Verheyen nodigde tien kunstenaars uit om in een kijkdoos hun eigen droomkamer te bouwen. Die droomkamers fotografeerde zij en stapelde ze op de muur aan het schoolplein op elkaar tot een enorm huis. Een trap en een deur maken het droomhuis compleet. Nu kunnen leerlingen op het plein en vanaf de eerste verdieping in al die persoonlijke droomkamers kijken. Er is een heuse boomhut met uitzicht op een school (Terpstra), een sneeuwpaleis (Kramer) en een kamer met een heerlijke hangmat (Reyers). De interieurs prikkelen de fantasie van de leerlingen om zelf kijkdozen te maken van hun eigen droomkamer.</p>
";Fotografie en staal;Op het schoolplein van de basisschool;Droomhuis, Marieken Verheyen, i.s.m. Lise Couwenbergh, Frank Halmans, Remy Jungerman, Bastienne Kramer, Zeger Reyers, Elisa van Schie, Rein Jelle Terpstra, Marjan Laaper, Jaap de Jonge en Suzan Drummen, 2001.;Stroom Den Haag;Sandra Spijkerman;;Meester de Bruinplein 3, Den Haag, Nederland;52.0678347;4.314606900000001;3;Meester de Bruinplein;Verheyen, Marieken;;;;81456.0038347845;453825.94773337
266;Bewakershuisje Voldersgracht;"<p>Tijdens de tiende Documenta in Kassel (1997) trok het Brits-Duitse kunstenaarsduo Hertzsch&amp;Page de aandacht met een openbaar gebouwtje voor ‘business and pleasure’. Het stond bezoekers van ’s werelds grootste kunstmanifestatie vrij de ‘Executive Box’ te betreden voor het maken van afspraken, het voeren van onderhandelingen, het beleggen van vergaderingen, voor privé-doeleinden of gewoon uit nieuwsgierigheid of voor de lol. Het multifunctionele gebouwtje trok de aandacht van de internationale kunstwereld. De gevolgen laten zich raden. Er volgde een stroom van opdrachten om soortgelijke functionele, semi-functionele of functieloze gebouwtjes te ontwerpen. Ook nabij de Voldersgracht (achter de HEMA) ‘verrees’ een opvallend hightech gebouwtje dat kenmerkend is voor de inventiviteit van het duo Hertzsch&amp;Page. Het is de eerste vaste stalling die in het kader van het Fiets&amp;Stal project werd gerealiseerd.</p>
<p>In plaats van een nieuw bewakershuisje te bouwen hebben Eva Hertzsch en Adam Page ervoor gekozen om de bestaande Biesieklette-container te upgraden. Met behulp van zilvergrijze platen werd een opmerkelijke facelift uitgevoerd. Zowel van binnen als van buiten is de bewakersunit voorzien van geavanceerd ogende attributen. Op het dak staan een namaak satellietontvanger en beveiligingscamera’s die het publiek ‘bespieden’. Binnen versterken monitoren en een grijs bedieningspaneel de indruk dat Big Brother overal toekijkt. Die suggestie wordt althans gewekt door het wachthokje van Hertzsch&amp;Page.</p>
<p>De werkelijkheid is minder grimmig dan de geavanceerde spionageapparatuur doet vermoeden. Die geruststellende constatering is kenmerkend voor beeldende kunst waarin alles vaak anders is dan het lijkt. De ‘aard en inrichting’ van het huisje zijn vriendelijker dan het uiterlijk doet vermoeden. Speciaal voor de bewakers van de stalling zijn binnen zelfs comfortabele leren leunstoelen neergezet.</p>
<p>Min of meer terloops geven Hertzsch&amp;Page een vette knipoog naar de stad Den Haag die het begrip ‘upgrading’ hoog in het vaandel heeft staan bij vernieuwingsprojecten.</p>
";Metaal, diverse materialen;Biesieklette naast/achter de Hema;Bewakershuisje Biesieklette Voldersgracht, Eva Hertzsch en Adam Page, 2002;Stroom Den Haag;Wim van der Beek, eindredactie Sandra Spijkerman;;Gedempte Gracht 26, 2512 AL Den Haag, Nederland;52.076461748069484;4.314162927647418;26;Gedempte Gracht;Hertzsch, Eva;Page, Adam;;;81439.7505805536;454786.157967427
267;Andante e Adagio;"<p>Wat een contrast. De imponerende hoogbouw die begin jaren negentig van de twintigste eeuw tussen Centraal Station en het historische centrum van Den Haag verrees draagt poëtische namen als Calliope- en Muzenstraat. Toparchitect Rob Krier werd in 1988 gevraagd om een stedenbouwkundigplan, dat hij vervolgens liet invullen door collega-architecten. De Resident was het resultaat.</p>
<p>De naamgeving van deze postmoderne wijk vindt zijn oorsprong in het Gebouw voor Kunsten en Wetenschappen dat van 1874 tot 1964 in deze buurt aan de Zwarteweg stond. Muzen zijn in de klassieke, Griekse mythologie de kinderen van oppergod Zeus en Mnemosyne (het geheugen). De negen godinnen onder aanvoering van de god Apollo zijn personificaties van de verschillende kunsten en wetenschappen. Calliope bijvoorbeeld was de muze van de epische dichtkunst, filosofie en retoriek.</p>
<p>In De Resident valt niet alleen aan de straatnamen een voorliefde voor de kunst af te lezen. Er is ook veel kunst te zien. Soms gemaakt door de deelnemende architecten zelf, soms door kunstenaars. In de Muzenstraat bevindt zich beeldhouwwerk van Roberto Barni. Deze Italiaanse schilder en beeldhouwer werkte lange tijd samen met de Italiaanse architect Adolfo Natalini aan internationale architectuurprojecten. Voor De Resident ontwierp Natalini de architectuur rond de Muzenstraat en zorgde Barni voor de bronzen beelden in de cirkelvormige openingen van de twee betonnen luchtbogen die de twee straathelften met elkaar verbinden. In de bogen bracht Barni voorstellingen aan van een man met een boom. Naast een van de twee bomen bevindt zich nog een klein hondje. Een alledaags tafereel dat je tussen de imponerende architectuur weer met de voeten op de grond zet.</p>
<p>Wat Barni exact met de titel <em>Andante e adagio</em> heeft willen uitdrukken, valt moeilijk te achterhalen. Wellicht vond hij deze muziektermen voor het tempo goed van toepassing op zijn sculpturen van mensen in beweging: rustig en comfortabel.</p>
";Brons;In de twee betonnen bogen bij Muzenstraat en Muzenplein;Andante e Adagio, Roberto Barni, 2001;Ralph Kämena;Sandra Spijkerman;;Muzenstraat 34, 2511 WB Den Haag, Nederland;52.08010122273412;4.319998679115882;34;Muzenstraat;Barni, Roberto;;;;81845.7424357484;455185.153610497
268;Verstoppertje (Hide and seek);"<p>Je hoort haar nog net niet hardop tellen. Maar het meisje met de paardenstaart zet de kinderen van de basisschool aan de Zuidwal wel aan om zelf ook verstoppertje te gaan spelen. En dat was precies de bedoeling. Ram Katzir is de maker van het tellende meisje tegen de blauwige wolkenboom. Even verderop staat het andere deel van zijn interactieve installatie: een moslimmeisje dat vanachter een grote boom naar haar speelkameraadje gluurt.</p>
<p>De beelden zijn afgestemd op het bestaande schoolplein. De oude boom waarachter het moslimmeisje schuilt en het rooster daaromheen bestonden al. De afmetingen van de beide meisjes zijn gebaseerd op de lengte van schoolkinderen: levensecht dus. De gestileerde vormgeving en natuurlijk de bijzondere blauwige kleur maken dat de installatie iets dromerigs krijgt. Dat is niet voor niets. Voor Katzir is dit beeld behalve een liefelijk speelobject ook een verwijzing naar een ideaalbeeld: een samenleving waarin geen wezenlijk onderscheid wordt gemaakt in afkomst of religie, een wereld zonder rassenhaat.</p>
<p>De Nederlands/Israëlische Katzir geniet internationale bekendheid met even verleidelijke als confronterende sculpturen: een gekooide boom (‘Amnestree’, 2004, Maarssen), schijnbaar achteloos op straat achtergelaten stenen koffers (‘Bagage’: Joods monument, 2010, Leiden) en een enorme boog met reusachtige, glimmende kogels (‘Bullet’, 2011, Utrecht). Verpakt in schoonheid presenteert Katzir vaak een harde boodschap.</p>
<p>Dat de manier waarop we naar de werkelijkheid kijken meer met onze achtergrond te maken heeft dan met de realiteit, vormt een belangrijk uitgangspunt voor deze beeldhouwer. In dat verband is het interessant te weten dat van het beeld in Den Haag nog een versie bestaat in Haïfa (Israël). Daar bevindt het moslimmeisje zich bij een afgezaagde olijfboom. Dat geeft de onveiligheid van de Palestijnen goed weer. In die omgeving krijgt het beeld een veel politiekere lading dan op het schoolplein.</p>
";Polyesterhars, beschilderd;Op het plein van de basisschool;Verstoppertje, Ram Katzir, 2006;Stroom Den Haag;Sandra Spijkerman;;Zuidwal 46, 2512 XT Den Haag, Nederland;52.071931530942486;4.310616479473768;46;Zuidwal;Katzir, Ram;;;;81189.1681840163;454285.770261021
269;Monument Gandhi (1869-1948) en Nationaal Hindostaans Immigratiemonument;"<p>Mahatma Gandhi die de Zoutmars aanvoerde. Dat beeld had zich in het hoofd van beeldhouwer Karel Gomes vastgezet. En zo heeft hij deze belangrijke Indiaase politicus en voorvechter van de onafhankelijkheid dan ook weergegeven. Het Gandhi-monument toont de kleine, tengere Hindostaan lopend op blote voeten, gehuld in een eenvoudige doek en met zijn stok in de rechterhand. Zo leidde hij in 1930 de vreedzame protestmars tegen het monopolie van de Britten op de zoutwinning. Werkend in een naturalistische stijl is Gomes erin geslaagd zowel het uiterlijk als het innerlijk van Gandhi uit te beelden. Gomes’ Gandhi met zijn vastberaden tred straalt de enorme geestkracht uit waarmee hij veel van zijn idealen verwezenlijkte.</p>
<p>In 2004 werd het Gandhimonument op het Hobbemaplein onthuld, samen met het Nationaal Hindostaans Immigratiemonument. Beide gedenktekens zijn een geschenk van het Sarnámi Instituut Nederland aan de gemeente Den Haag. De monumenten zijn opgericht ter herinnering aan twee belangrijke momenten uit de Hindostaanse immigratiegeschiedenis. Namelijk dat kort na 1870 de eerste groepen Hindostaanse contractarbeiders in India, het toenmalige Brits-Indië, werden geronseld om op Surinaamse plantages te werken. En dat rond de onafhankelijkheid van Suriname in 1975 veel nakomelingen van deze arbeiders naar Nederland kwamen. De meesten daarvan vestigden zich in de Haagse regio.</p>
<p>Het Immigratiemonument verbeeldt de immigratie op een anekdotische manier. Het bronzen standbeeld van Gandhi heeft een symbolische betekenis. Gandhi geldt als grote inspirator voor veel Hindostanen, hier en in Suriname. Vasthoudend aan de kernwaarden ‘geweldloosheid’, ‘waarheid’ en ‘solidariteit’, die Gandhi streng naleefde, zagen Hindoestanen kans te aarden in een nieuwe omgeving met behoud van de eigen culturele identiteit. Op het monument staan dan ook Gandhi’s woorden: ‘Ik wil dat alle culturen van alle landen zo vrij mogelijk door mijn huis waaien. Maar ik weiger van mijn voeten geblazen te worden, door welke dan ook.’</p>
";Brons;In het plantsoen;Monument Mohandas Karamchaud Gandhi (1869-1948), Karel Gomes, 2004. Voor- en achterzijde Nationaal Hindostaans Immigratiemonument, 2004;Ralph Kämena;Nicole Spaans, eindredactie Sandra Spijkerman;;Hobbemaplein Den, 2525 BC Den Haag, Nederland;52.06676779321577;4.296851878469452;Den;Hobbemaplein;Gomes, Karel;;;;80236.8865421906;453725.390024755
270;Weer- of geen-weerwolf;"<p>Je kunt hem bijna horen huilen. Rechtopstaand op zijn achterpoten en met een schapenvacht omhuld jankt een wolfachtige figuur alle bewoners van het Pandercomplex bij elkaar zo lijkt het. Het beest heeft nog een extra bijzonderheid: bij temperaturen onder de tien graden Celsius komt er stoom uit zijn bek. De titel van dit kunstwerk is minstens even bijzonder: Weer- of geen-weerwolf. Ingrid Rollema is de maker.</p>
<p>Het waren de bewoners van deze nieuwe woongemeenschap die begin jaren negentig hun wens voor een fontein op hun binnenplaats bij Stroom kenbaar maakten. Het Pandercomplex is een woongemeenschap met huurwoningen en ruimtes voor kleine bedrijven die begin jaren negentig is ontstaan in de voormalige gebouwen van de Pander Meubelfabriek. Van 1887 tot 1985 had de familie Pander aan de Brouwersgracht en Buitenom een meubelfabriek en tijdelijk (1924 tot 1934) zelfs een vliegtuigfabriek gerund. Een groep krakers voorkwam dat de gemeente de oude panden heeft gesloopt.</p>
<p>Samen met de bewoners heeft Stroom de Haagse beeldhouwer Rollema geselecteerd voor een schetsopdracht. In plaats van een gebruikelijke zomerfontein stelde zij een ‘fontein’ voor die actief is in de winter. Een anti-fontein dus. Sinds 1994 staat haar Weer- of geen-weerwolf op de binnenplaats van het complex. De stenen bestrating rond het wildrooster met sculptuur is in 2010 vervangen door (moes)tuintjes van bewoners.</p>
<p>Rollema is geen onbekende beeldhouwer in Den Haag. Haar Ariana, beter bekend als Wereldwijf, heeft jarenlang naast de HEMA in het centrum gestaan. Klei is het medium waarin zij zich het beste kan uitdrukken. Tegelijkertijd verwijzen haar beelden ook naar theater. Zeker deze stoom blazende weerwolf. In de loop van de jaren is Rollema haar werk meer en meer gaan verbinden met urgente maatschappelijke thema’s als de oorlog in de Gazastrook en klimaatverandering. Daar komen activistische kunstprojecten uit voort als Cast Lead.</p>
";Brons;In de tuin van het Pandercomplex;Weer- of geen-weerwolf, Ingrid Rollema, 1994;Ralph Kämena;Sandra Spijkerman;;Binnendoor 37-A, 2512 XX Den Haag, Nederland;52.072762668208554;4.304867203704825;37-A;Binnendoor;Rollema, Ingrid;;;;80796.3961035685;454384.095323386
283;Royal knot;"<p>Als ontmoetingspunt zijn ze alom bekend: de witte knoop in de aankomsthal van Schiphol en de goudgepolijste bronzen knoop in winkelcentrum Hoog Catharijne in Utrecht. Maar weinig mensen weten dat deze sculpturen van de beeldhouwer Shinkichi Tajiri zijn. De knoop wordt door zijn eenvoud over de hele wereld herkend en gebruikt en staat voor Tajiri onder meer voor eenwording en ontmoeting.</p>
<p>Ook in Den Haag staan zijn knopen. Het zijn in de hofstad geen markeringen van plekken om af te spreken, maar op zichzelf staande beelden. Zo staat er in de tuin van Paleis Noordeinde een bronzen knoop uit 1991 met de toepasselijke naam ‘Royal Knot’. Overigens geen koninklijke, maar een staatsaankoop. In 1967 begonnen, bleef het motief van de knoop Tajiri gedurende zijn hele carrière boeien, omdat hij met deze elementaire vorm eindeloos kon variëren.</p>
<p>De rust van de knoop contrasteert met de overige sculpturen uit Tajiri’s omvangrijke oeuvre. Geweld en snelheid zien we terug in zijn wachters, krijgers en machines, veelal van metaal en opgebouwd uit verschillende aan elkaar gelaste of gegoten onderdelen. Erotiek is ook zo’n terugkerend thema, dat vooral aanwezig is in zijn fotowerk.<br />
Geboren in Amerika uit Japanse ouders, volgde Tajiri op 17-jarige leeftijd beeldhouwlessen. In 1948 vertrok hij definitief naar Europa, waar hij in de Tweede Wereldoorlog al als soldaat vocht. In Parijs neergestreken, kreeg hij les van beroemde kunstenaars als Zadkine en Légér. Ook ontmoette hij er leden van de Cobra-beweging. Op uitnodiging van Cobra-lid Corneille, die zeer enthousiast was over zijn werk, nam Tajiri deel aan de Cobra-tentoonstelling in Amsterdam (1949). In die tijd ontwikkelde hij zijn krachtige, expressieve en sterk geabstraheerde stijl. In 1956 verhuisde hij met zijn Nederlandse vriendin, beeldhouwer Ferdi Jansen, naar Amsterdam. Tajiri overleed in 2009 op zijn Kasteel Scheres in Baarlo.</p>
";brons;In de Paleistuin;Royal knot, Shinkichi Tajiri, 1991;Ralph Kämena;Nicole Spaans, eindredactie Sandra Spijkerman;;Unnamed Road, 2513 CG Den Haag, Nederland;52.08045922609136;4.305162938167584;;Unnamed Road;Tajiri, Shinkichi;;;;80829.4336841569;455240.035921933
284;Monument voor Thorbecke;"<p>Het is een wonderlijke geschiedenis. In 1872 overleed Johan Rudolph Thorbecke, de grondlegger van onze parlementaire democratie en architect van onze grondwet. Kort daarna ontstond het initiatief om voor hem een standbeeld op te richten in zijn woon- en werkplaats Den Haag. Conservatieve politici zagen echter liever geen ereteken voor deze vrijdenkende politicus. Met zijn grondwet gaf hij het volk immers meer macht en de koning minder. Om de situatie te redden, werd uiteindelijk besloten het beeld in Amsterdam te plaatsen. Daar is in 1876 het standbeeld van beeldhouwer Ferdinand Leenhof (1841-1914) onthuld.</p>
<p>Om die historische ‘vergissing’ recht te zetten, schreef de Haagse gemeenteraad in 2008 een opdracht uit voor een Haags Thorbecke-monument. Het moest een herkenbaar beeld worden. Uit vier schetsontwerpen is dat van Thom Puckey gekozen. Puckey bedacht geen gewoon standbeeld van Thorbecke alleen, maar twee scènes. Eentje in klassiek marmer van Thorbecke als denker in een 19<sup>e</sup>-eeuwse studeerkamer. En eentje in eigentijds roestvrijstaal met drie mensen in overleg. Democratischer kan het niet.</p>
<p>Puckey heeft beide scènes ieder op een flinke, traditionele sokkel geplaatst. Meubilair en wanden steken echter over de rand. Doordat de sokkels los van elkaar staan, kun je als kijker zowel terugkijken naar het verleden als vooruitkijken naar de toekomst. Dat deed Thorbecke met zijn grondwet ook. Niemand lijkt zich overigens bewust te zijn van de andere kamer. Thorbecke zelf kijkt richting ‘het Torentje’ aan het Binnenhof. Alsof hij ons en de democratie in de gaten houdt.</p>
<p>Rode draad in het oeuvre van Puckey is het kijken zelf. In veel van zijn sculpturen uit de jaren tachtig zijn lenzen te zien. De figuratieve beelden die daarna ontstonden, dwingen je door hun sensuele en soms controversiële voorstelling telkens opnieuw goed te kijken en zelf na te denken.</p>
";Marmer, rvs;Ter hoogte van het Tournooiveld;Monument voor Thorbecke, Thom Puckey, 2017;Sander Foederer;Sandra Spijkerman;;Voorhout, 2284 EH Den Haag, Nederland;52.08201453323115;4.313784789618689;;;Puckey, Thom;;;;81422.9644237571;455404.290165863
285;Louis Couperus;"<p>“Zoo ik ièts ben, ben ik een Hagenaar”. Deze typering die Louis Couperus (1863–1923), één van Nederlands meest gerenommeerde schrijvers, van zichzelf gaf, is met zorg gebeiteld in het natuurstenen voetstuk waarop zijn bronzen beeltenis staat. Couperus stond bekend als gentleman en dandy: altijd goed en volgens de laatste herenmode gekleed en tot in de puntjes verzorgd. Zo wandelt hij op een bekende oude foto over het Lange Voorhout. Naar die foto heeft Kees Verkade hem ook verbeeld: gedistingeerd, met hoed, stropdas, lange jas, pochet, wandelstok en uiteraard glacéhandschoenen.</p>
<p>Beeldhouwer Verkade maakt vooral op de wereldberoemde Franse collega August Rodin (1840-1917) geïnspireerde figuratieve bronsplastieken. Verkades voorkeur gaat uit naar verbeelding van naakten en sportfiguren. Daarnaast modelleerde hij portretbustes van onder anderen koningin Wilhelmina, Simon Camiggelt en Johnny Jordaan, maar Louis Couperus verbeeldde hij letterlijk en figuurlijk ten voeten uit. Verkade toont de schrijver van historische en psychologisch realistische romans en verhalen, op latere leeftijd. De schrijver situeerde zijn personages bij voorkeur in zijn geliefde hofstad. Zelf flaneerde hij er ook graag. Daar getuigt die oude foto ook van. Geen wonder dat de directie van het C.A.O.P (Centrum Arbeidsverhoudingen Overheidspersonen) Verkade vroeg om een beeld van Couperus voor op hun stoep aan het Lange Voorhout.</p>
<p>Net als de schrijver heeft ook Verkade altijd een sterke band gehad met de stad Den Haag. Na een kennismakingsgesprek, waar hij in een veel te net pak verscheen, werd hij toegelaten tot de Koninklijke Academie van Beelden Kunsten, waar hij de fijne kneepjes van het klassieke beeldhouwervak leerde van Dirk Bus (1907-1978). Ook al verbleef hij veel in het buitenland, het deftige Den Haag van Couperus is ook altijd een beetje het Den Haag van Verkade gebleven.</p>
";brons met stenen sokkel;Voor het gebouw van C.A.O.P. (no. 13);Louis Couperus, Kees Verkade, 1998;Ralph Kämena;Wim van der Beek, eindredactie Sandra Spijkerman;;Lange Voorhout 13, 2514 EA Den Haag, Nederland;52.08190777844468;4.311382153967296;13;Lange Voorhout;Verkade, Kees;;;;81258.1089666402;455394.851632993
292;Doosvrucht;"<p>Met een doorsnee van slechts 35 centimeter is de bronsplastiek ‘Doosvrucht’ van Rein Draijer niet groot. Toch onderstreept juist dit beeld in de bosjes van Repelaer bij de Javastraat dat monumentale uitstraling niets te maken heeft met afmetingen. De kunstenaar voltooide het bronzen beeld in 1978. Twee jaar later werd het geplaatst op een open plek in de bosjes, waar het nog steeds staat.</p>
<p>De titel ‘Doosvrucht’ is enigszins misleidend, omdat velen bij het woord doos onmiddellijk zullen denken aan een vierkante vorm, terwijl dit beeld juist grotendeels rond is. Met het woord ‘doosvrucht’ (ook wel peul, hauw of kokervrucht genoemd) wordt in de plantkunde een enkelvoudige, droge, openspringende vrucht aangeduid waarvan delen aan de plant vast blijven zitten. Het beeld van Draijer laat een opengebarsten schil zien. Wie het beeld van dichtbij bekijkt, kan een blik werpen op de ‘ingewanden’. Het vruchtvlees wordt door de tussenwand waaraan het is vastgehecht keurig in gelijke parten verdeeld.</p>
<p>De plek van het beeld suggereert dat de vrucht ter plekke van een boom gevallen is en daar is blijven liggen. Andere beelden van Draijer, zoals zijn afgeknotte boom, wekken eveneens de indruk dat ze specifiek bedacht en gemaakt werden voor de plek waar ze zijn geplaatst. Ze voelen zich er thuis.</p>
<p>Draijer openbaarde in zijn werk een duidelijke voorkeur voor het abstraheren van de werkelijkheid zonder de herkenbaarheid uit het oog te verliezen. De doosvrucht is ondanks de vormvereenvoudiging te herleiden tot haar natuurlijke oorsprong. Daarnaast is van de kunstenaar bekend dat hij als beeldhouwer een sterke voorliefde koesterde voor de verbeelding van plant- en diervormen, terwijl hij zich als schilder vooral concentreerde op landschappen, stillevens en portretten. Op het gebied van de toegepaste kunst verdiende hij zijn sporen met affiches en postzegels.</p>
";Brons;Javalaantje, bosje van Repelaer;Doosvrucht, Rein Draijer, 1978;Ralph Kämena;Wim van der Beek, eindredactie Sandra Spijkerman;https://www.monumentenzorgdenhaag.nl/monumenten/javastraat-99-tm-161;Javastraat 99, Den Haag, Nederland;52.08810320000001;4.3115234000000004;99;Javastraat;Draijer, Rein;;;;81278.0044281031;456083.951055526
293;Gevelbeelden stadhuis;"<p>Strak en wit: zo verrees in de jaren negentig een nieuw stadhuis aan het Spui. Groter kan het contrast met het vorige ‘nieuwe’ stadhuis uit 1953 niet zijn. Dat stadhuis aan het Burgemeester De Monchyplein was namelijk nog versierd met reliëfs. Op voordracht van de architect, J.M. Luthmann, had de gemeente daarvoor de Haagse kunstenaars Dirk Bus, Bram Roth en Gerard van Remmen uitgenodigd. Met hun reliëfs en andere bouwbeeldhouwwerken versterkten zij de representatieve functie van het gebouw.</p>
<p>In 1996 is het oude stadhuis gesloopt en vervangen door een modern, op de klassieken geïnspireerd gebouwencomplex van de Spaanse architect Ricardo Bofill. Vóór de sloop zijn de beelden van de drie kunstenaars in veiligheid gebracht. Enkele ervan hebben een nieuwe bestemming gekregen in de binnentuin van Bofills complex. Zo wordt de brug over de vijver aan de zijde van de Burgemeester Patijnlaan geflankeerd door twee sculpturen van Bus. Het gaat om diens voorstellingen met zeemeerminnen die zich oorspronkelijk op de poort van het stadhuis bevonden.</p>
<p>Aan de andere kant van de vijver staan twee beelden van Roth. Ook deze sierden de poort van het stadhuis. Roth had een lierspelend jongetje op een paard verbeeld en een mandoline spelende, jonge vrouw, ook te paard, samen met een fluitspelende vrouw op een bok.</p>
<p>Als een archeologische vondst ligt verderop in het gras een reliëf van Van Remmen. Hij heeft hierop godin van de wijsheid Pallas Athena aangebracht, omringd door de godinnen Pomona (vruchtbaarheid), Ceres (oogst) en Flora (bloemen). Op het oude stadshuis bevond dit reliëf zich bij een van de zij-ingangen.</p>
<p>Tot slot zijn rond de waterval nog enkele reliëfs te zien. De twee kleinste direct naast de waterval zijn van Van Remmen. Het gaat om een scène van ‘Jonas in de walvis’ en Neptunus, de god van de zee. Iets verderop bevindt zich Bus’ reliëf van het stadswapen van Den Haag geflankeerd door twee putti. Het diende als louter decoratie op de gevel van de afdeling Bouw- en Woningtoezicht. Net als de andere hoger geplaatste reliëfs op het stadhuis aan het Burgemeester De Monchyplein is ook dit reliëf van gegoten steen. De reliëfs die zich lager in de gevel bevonden zijn uit graniet gehakt.</p>
<p>&nbsp;</p>
";Graniet en gegoten steen;In het gras, bij de vijver en naast de bruggen van het Burgemeester de Monchypark ;Gevelbeelden stadhuis, Gerard van Remmen, Bram Roth en Dirk Bus, 1953;Ralph Kämena;Lidwien Nielander en Sandra Spijkerman;;Burgemeester Kolfschotenlaan 2, 2585 DX Den Haag, Nederland;52.089329313823654;4.3043624902824495;2;Burgemeester Kolfschotenlaan;Remmen, Gerard van;Bus, Dirk;Roth, Bram;;80789.2896307233;456227.65355237
294;Reliëfs politiebureau;"<p>Even lijkt het alsof er Egyptenaren aan de slag zijn geweest in de entree van het politiebureau aan het Alexanderveld. Aan de binnenzijde van de monumentale, betonnen luifel is een reeks diepliggende reliëf aangebracht. De ingekleurde tekeningen doen sterk denken aan hiërogliefen het schrift uit het oude Egypte. Sommige tekens lijken volledig abstract, bij andere zijn duidelijk figuren te zien. Vormgevers Jan Kuiper en Ootje Oxenaar zijn de ontwerpers van de voorstellingen.</p>
<p>Tijdens de wederopbouw verrees in 1959 aan het Alexanderveld een nieuw politiebureau ontworpen door de Haagse architect W.S. van de Erve (1914-1994). Net zoals in het strenge gebouw de functie van de politie doorklinkt, zo geldt dat ook voor de reliëfs die als decoratie rondom de entree zijn aangebracht. De voorstellingen hebben betrekking op het handhaven van het gezag en bescherming van burgers zoals dat gebruikelijk was in verschillende periodes sinds de Egyptenaren. Het kunstwerk ademt de sfeer van de jaren vijftig. Essentieel zijn abstractie, stilering en belangstelling voor hedendaagse en oude volkskunst, die in die jaren onder invloed van de Cobra-beweging opgeld deden.</p>
<p>Wie welk deel van het ontwerp voor zijn rekening heeft genomen, valt moeilijk te zeggen. Van de Haagse ontwerper, kunstenaar en typograaf Kuiper is bekend dat hij grote bewondering had voor Oost-Europese volkskunst. Het reliëf is echter niet goed op één lijn te brengen met zijn werk uit de jaren zestig en later, waarin hij droomwerelden schetst boordevol bizarre combinaties van voorwerpen en figuren.</p>
<p>Oxenaar is behalve als invloedrijk directeur van de dienst Esthetische Vormgeving van de PTT vooral bekend als de ontwerper van talloze postzegels en bankbiljetten. Karakteristiek waren de frisse kleuren en zijn gedurfde ontwerpkeuzes. Bijvoorbeeld de snip, vuurtoren en zonnebloem op een bankbiljet in plaats van een portret. Vermoedelijk zijn de reliëfs voor het politiebureau voor beide vormgevers een vroeg werk.</p>
";;Rondom ingang voormalig politiebureau;Reliëfs politiebureau, Jan Kuiper en Ootje Oxenaar, 1958;Ralph Kämena;Nicole Spaans, eindredactie Sandra Spijkerman;https://www.monumentenzorgdenhaag.nl/monumenten/alexanderveld-125126;Alexanderveld 125/126, Den Haag, Nederland;52.0892815;4.3008457;125;Alexanderveld;Kuiper, Jan;Oxenaar, Ootje;;;80548.204948707;456225.935498444
295;Jacob en de engel;"<p>Bijna iedereen kent ‘Het Lieverdje’ op het Spui in Amsterdam. Minder bekend is dat dit beeld gemaakt werd door Carel Kneulman. De Amsterdamse kunstenaar is een typische leerling uit de school van de bekende leermeester Jan Bronner. Kneulman studeerde aan de Rijksakademie in de hoofdstad en ontwikkelde zich tot een tekenaar, beeldhouwer en etser met een sterke voorkeur voor sociaal-religieuze en wereldlijke onderwerpen. Stijl en beeldtaal variëren van naturalistisch tot abstraherend. In de figuratieve beelden komen soms vervreemdende elementen voor. Het expressieve handschrift van de beeldhouwer sluit aan bij zijn maatschappelijke bewogenheid.</p>
<p>In de beelden van Kneulman klinken zowel zijn sociale betrokkenheid als zijn persoonlijke mensvisie door. Dat valt af te lezen aan de thematiek die de beeldhouwer koos: ‘Hongerend kind’, in permanente bruikleen in het Haags Gemeentemuseum, het Amsterdamse ‘Lieverdje’ en natuurlijk ook in ‘Jacob en de Engel’. Deze laatste sculptuur verwijst naar het oudtestamentische verhaal van Jacob die met de engel worstelt en verbeeldt zo de strijd tussen goed en kwaad.</p>
<p>Kneulman maakte het ontwerp voor ‘Jacob en de engel’ al in 1954. In de tuin van het Haags Gemeentemuseum staat een schaalmodel. Later werd het in brons gegoten en geplaatst als een soort kroon op de luifel van het hoofdbureau van politie in Den Haag. Het beeld voldoet in alle opzichten aan de eisen die in de jaren vijftig en zestig van de 20<sup>e</sup> eeuw gesteld werden aan de talloze monumentale beelden en de wandreliëfs die in de naoorlogse jaren in Nederland geplaatst werden. De naoorlogse sociaal-religieuze normen en waarden zijn stevig verankerd in die monumentale beeldhouwkunst. Dat geldt voor ‘Het Lieverdje’ en zeker ook voor ‘Jacob en de Engel’.</p>
";brons;Op de luifel boven ingang voormalig politiebureau;Jacob en de engel, Carel Kneulman, 1963;Ralph Kämena;Wim van der Beek, eindredactie Sandra Spijkerman;;Alexanderveld 125/126, Den Haag, Nederland;52.0884539;4.301561599999999;;Alexanderveld;Kneulman, Carel;;;;80595.888341907;456133.130707745
296;Het gesprek;"<p>Sinds 1967 staan ze voor NIB Capital aan de Carnegielaan. De drie grote, stenen mannen van beeldhouwer Niel Steenbergen. Lange jassen aan, twee met bolhoeden op, waarvan er één een hond en een map bij zich heeft. De derde, uitgerust met alpinopet en wandelstok, richt zich gebarend tot de man met de paraplu. De bank wilde met ‘Het gesprek’ uitdragen dat de klant er in een persoonlijk gesprek geholpen werd en niet aan een loket.</p>
<p>‘De overbodige franje moet eraf, als je de grote lijnen maar in het oog blijft houden,’ zei Steenbergen eens. Hij doelde niet specifiek op zijn beeldhouwkunst. Toch zou deze uitspraak direct van toepassing kunnen zijn op ‘Het gesprek’, waar geen enkele overbodige versiering aan zit. Het contrast tussen de sobere uitvoering en de levensechte dynamiek van de conversatie werkt vervreemdend. Zo komt ‘Het gesprek’ natuurgetrouw over, maar is het dat niet. Want de mannen hebben de onwerkelijke maat van ruim 2,5 meter. En hun jassen staan stijf om hun lichaam. Dit brengt een ironisch, bijna surrealistisch effect teweeg.</p>
<p>Steenbergen was een begenadigd beeldhouwer en penningsnijder. In 1938 won hij de prestigieuze Prix de Rome, een staatsprijs die veelbelovende jonge kunstenaars destijds in staat stelt in Rome klassieke kunst te bestuderen en zich verder te bekwamen. Na 1945 nam zijn carrière een vlucht. Naast wereldlijk werk, kreeg de diepgelovige Steenbergen veel kerkelijke opdrachten. Religieuze beelden en reliëfs, altaren, liturgische voorwerpen en kerkdecoraties maakte hij in gips, brons, hout en natuursteen. Tegelijkertijd ontwikkelde Steenbergen een geheel eigen stijl, die duidelijk laat zien dat de Romaanse kunst uit de middeleeuwen zijn inspiratiebron was. Zo ontstonden talloze beelden met kenmerkende amandelvormige ogen. ‘Het gesprek’ is anders, moderner van uitstraling, dan deze archaïsche sculpturen. Toch is het zeker zo markant en intrigerend.</p>
";steen;No. 4 ingang Nationale Investeringsbank (NICB);Het gesprek, Niel Steenbergen, 1967;Ralph Kämena;Nicole Spaans, eindredactie Sandra Spijkerman;;Carnegieplein 4, 2517 KJ Den Haag, Nederland;52.08776285385586;4.2974216495686735;4;Carnegieplein;Steenbergen, Niel;;;;80311.0185613651;456060.503466805
286;Torso;"<p>Een spookbeeld is het lange tijd genoemd. En een vondeling. Maar uiteindelijk bleek de sculptuur van een weelderige vrouwentorso van beeldhouwer Leon Bouter te zijn. Het beeld was ten tijde van een expositie bij Pulchri Studio op het Lange Voorhout in het gras geplaatst ter hoogte van deze kunstenaarssociëteit. Daarna is het in de vergetelheid geraakt en op het laatst wist niemand meer van wie het was en wat het daar deed.</p>
<p>Toch was Bouter niet de eerste de beste in Den Haag. Als modeontwerper had hij twaalf jaar lang een goed lopende zaak in de Kazernestraat. Zijn ontwerpen kenmerkten zich door veel goud, fluweel en kleurrijke stoffen en hadden vaak een folkloristisch tintje. De beroemde acteur uit de softpornofilm ‘Emanuelle’ Sylvia Kristel was zijn favoriete model. Ondanks zijn succes besloot hij in de zomer van 1974 de mode vaarwel te zeggen en zijn zaak te sluiten. Al acht jaar had hij als hobby gebeeldhouwd en Bouter was tot de ontdekking gekomen dat hij dat liever deed. Zo trok de flamboyante modeontwerper naar Griekenland om daar een bestaan op te bouwen als beeldhouwer.</p>
<p>De resultaten van zijn werkzaamheden daar toonde Bouter af en toe bij Pulchri in Den Haag. Zo ook deze voor zijn stijl typerende torso van een vrouwenfiguur. Vermoedelijk heeft hij de torso op het Lange Voorhout oorspronkelijk van een laag goudverf voorzien. Maar die is er inmiddels afgesleten. In 1999 werd (her)ontdekt van wie het beeld ook weer was. Het is waarschijnlijk te zien op de achtergrond van een foto bij een interview met de kunstenaar in Het Vaderland van 10 september 1975.</p>
";;Ter hoogte van Pulchri in het gras;Torso, Leon Bouter, ongedateerd;Ralph Kämena;Sadra Spijkerman;;Lange Voorhout 21, 2514 EB Den Haag, Nederland;52.08221380680752;4.3122750841308655;21;Lange Voorhout;Bouter, Leon;;;;81319.8157525337;455427.990685125
287;Zonder titel;"<p>‘In opdracht van het Woonkomitee Stationsbuurt 1986-1990. Bob Bonies, Onno Ernst, Heiner Holtappels, Boudewijn Korber, Barney de Krijger, Adriaan Nette, Peter van Oorde, Marlies van der Riet.’ Deze tekst staat op een metalen doos bij het kunstwerk in het Huygenspark bij de Stationsweg. Het werk ter viering van de afronding van een grootscheepse stadsvernieuwingsoperatie in de wijk is gemaakt door deze groep Haagse kunstenaars.</p>
<p>Opgebouwd uit eenvoudige vormen bezit het object in het Huygenspark kenmerken van verschillende kunststromingen. Maar omdat acht kunstenaars met uiteenlopende oeuvres en werkwijzen voor deze gelegenheid samenwerkten, kun je het eindresultaat ‘gewoon’ abstract noemen.</p>
<p>De vier stalen palen van het object lijken op een omgekeerde piramide, waarvan alleen de schuine ribben zijn weergegeven, en die met zijn top in de betonnen vloerplaat steekt. Deze geometrische vorm levert niet alleen een fraai esthetisch effect op, het wijken van de palen aan de bovenzijde is ook nodig om de loodzware blokken graniet tussen de palen in de lucht te houden. Vergelijkbaar met een was, zwaar van het vocht, die tussen twee stokken aan de lijn is opgehangen. Hangend aan strakgespannen staalkabels lijken de granietblokken echt te zweven, alsof ze niets wegen. Hiermee hebben de kunstenaars een spannend contrast tussen werkelijkheid en illusie tot stand gebracht.</p>
";staal en graniet;in het plantsoen aan zijde Rijswijkseplein;Zonder titel, Haags kunstenaarscollectief bestaande uit Bob Bonies, Onno Ernst, Heiner Holtappels, Boudewijn Korber, Barney de Krijger, Adriaan Nette, Peter van Oorde en Marlies van der Riet, 1990;Ralph Kämena;Nicole Spaans, eindredactie Sandra Spijkerman;;Huijgensstraat 26, 2515 BE Den Haag, Nederland;52.07284520265232;4.322607584408562;26;Huijgensstraat;Haags kunstenaarscollectief;;;;82012.7291889962;454375.293088259
288;De Man;"<p>In april 2014 ging het Elandplein op de schop. Bomen werden verplaatst, bankjes neergezet. Het pleintje moest aantrekkelijker worden voor buurtbewoners en zou als ontmoetingspunt voor de buurt kunnen dienen om samen een kopje koffie te drinken of van de zon te genieten. Eerst was het de bedoeling om een Mariabeeld uit de kerk er tegenover op het plein te plaatsen, maar daar zag het kerkbestuur uiteindelijk vanaf. Toen heeft de gemeente contact opgenomen met kunstcentrum Stroom Den Haag. In overleg met hen is ‘De Man’ van Jan Goeting geselecteerd.</p>
<p>Op dat moment bevond Goetings beeld zich in het Zuiderpark. Daar was het beeld in 1995 terecht gekomen. Na de renovatie van het park dat jaar kregen kunstwerken die elders in de stad door veranderingen in de omgeving niet meer tot hun recht kwamen, een tweede leven. Oorspronkelijk had Goeting dit beeld gemaakt bij nieuwbouw van de 2<sup>e </sup>’s-Gravenhaagsche Vakschool voor Meisjes die in 1972 aan de Assumburgweg 11 verrees.</p>
<p>In de zomer van 2014 verhuisde Goetings beeld opnieuw. Dit keer naar het Elandplein. Daar sluit het naadloos aan op de omgeving. Het formaat klopt met dat van het plein en de omliggende bebouwing. Daar komt bij dat het geen achterkant heeft en dus van alle kanten aantrekkelijk is om te zien. Bovendien is het net zo kleurrijk als de bewoners van deze wijk.</p>
<p>‘De Man’ is één van de latere en vrijstaande beelden van Goeting, die na de Tweede Wereldoorlog vooral mozaïeken en steenreliëfs in opdracht heeft gemaakt. Vaak samen met zijn vrouw Catharina Goeting-Stultiëns. Zijn stijl houdt het midden tussen abstract en herkenbaar. Met een beetje goede wil, kun je in dit beeld nog een man ontdekken. Net als de vele monumentale opdrachten die hij eerder realiseerde in heel het land, is dit beeld opgetrokken uit kleurrijke keramische onderdelen.</p>
";keramiek;Tijdelijk geplaatst in Zuiderpark;De Man, Jan Goeting, 1972;Ralph Kämena;Sandra Spijkerman;;Elandplein 315, 2513 HX Den Haag, Nederland;52.07959080146119;4.294074412966902;315;Elandplein;Goeting, Jan;;;;80067.9335815947;455154.811843573
289;Witte Cornelisz de With;"<p>“Tijdelijk mag best lang duren”, zo sprak initiatiefnemer Vincent van der Kraan op 5 mei 1989 bij de onthulling van het beeld. Het prijkt bovenop zijn pand op de hoek met de Van Kinsbergenstraat. Het kunstwerk zou er in principe voor één jaar staan. Maar in 2018 is het er nog steeds. Aanleiding was dat het Zeeheldenkwartier na een periode van verloedering langzaamaan weer opgeknapt begon te raken. Ook de nieuwbouw was bijna klaar. Buurtbewoner Van der Kraan wilde iets doen ter verlevendiging van de buurt in het algemeen en de Witte de Withstraat in het bijzonder.</p>
<p>Van der Kraan had een duidelijk herkenbaar kunstwerk voor zijn straat op het oog. Daartoe gaf hij de Haagse kunstenaar Aris de Bakker opdracht. In samenwerking ontstond er een beeld van Witte Cornelisz de With (1599-1658), een bekend Nederlands vlootvoogd uit de 17<sup>e</sup> eeuw. Deze zeeheld – of zeerover, De Withs reputatie is niet altijd positief – is op de tram terecht gekomen. Deze reedt tot in de jaren zeventig van de 20<sup>e</sup> eeuw door de Witte de Withstraat.</p>
<p>Dat Van der Kraan bij De Bakker aanklopte, is niet verwonderlijk. Deze kunstenaar had in die tijd meer figuratieve sculpturen uitgevoerd, zoals een flink beeld van Piet Hein dat elders in dezelfde wijk een jaar lang heeft gestaan. Deze beelden markeerden een overgang naar het meer abstracte en conceptuelere werk dat De Bakker later is gaan maken. Tijd, vergankelijkheid en maakbaarheid van het leven staan daarin centraal. Typerend is de materiaalkeuze in De Bakkers latere werk: ijs, zout en regelmatig ook tuinen en de natuur zelf. Heel anders dan zijn vroege beelden van mensen en historische personages.</p>
";steen;aan de gevel op het hoekpand tussen de Zoutmanstraat en de Van Kinsbergenstraat;Witte Cornelisz de With, Aris de Bakker, 1989;Ralph Kämena;Sandra Spijkerman;;Witte de Withstraat 13, 2518 CN Den Haag, Nederland;52.0805351972997;4.295520117404945;13;Witte de Withstraat;Bakker, Aris de;;;;80168.6090254217;455258.384454243
290;Keramische objecten;"<p>Lekker leunen, liggen, hangen of zitten. Alles kan op het betegelde plein en het aangrenzende grasveld tussen de flats aan de Tivolistraat, waar de keramische objecten van Peter van Loon bijdragen aan een aangenaam verblijf. Ze lokken acties uit. De losse beeldelementen variëren van leun- en vloerbeelden tot zit- en klimbeelden. Soms nemen ze de hoedanigheid aan van een zitbank, soms leunen ze tegen of op elkaar. Daarnaast komen zelfstandige palen in verschillende formaten en afmetingen voor. Enkele eigengereide exemplaren hebben zelfs de moed opgevat om langs de gevel van één van de flatgebouwen omhoog te klimmen. Kortom: met deze keramische beeldengroep kan iedereen alle kanten op. De losse elementen zelf markeren in ieder geval de straat en de wijk waar ze geplaatst zijn.</p>
<p>Beweging, geluid en interactie met het publiek zijn constanten in het werk van Van Loon. Net als zijn muziekmachines zijn ook de keramische objecten aan de Tivolistraat pas af als de beschouwer er zelf iets mee doet. Zijn voorliefde voor geluid en beweging doet in de verte denken aan de kinetische kunst van de wereldberoemde Franse beeldhouwer Jean Tinguely (1925-1991). Van Loons behoefte aan publieksparticipatie gaat hand in hand met zijn voorliefde. Hoofddoel is om het publiek via visuele ingrepen of geluidsimpulsen op een positieve manier te prikkelen en te stimuleren.</p>
";keramiek;Verspreid in de straat;Keramische objecten, Peter van Loon, 1990;Ralph Kämena;Wim van der Beek, eindredactie Sandra Spijkerman;;Tivolistraat 7, 2513 GZ Den Haag, Nederland;52.0797694129534;4.298380250297149;7;Tivolistraat;Loon, Peter van;;;;80363.3738394373;455170.246154409
291;Monument voor gevallenen PTT, 1940-1945;"<p>‘Velen vielen – zo weerloos – als halmen voor de zeis – enkelen stonden – en zongen – zongen een oude wijs – de oude wijs – van vrijheid – die trilt in elk levend hart.’</p>
<p>Verwijzend naar vrijheid, leven en dood herdenkt dit gedicht van Maurits Mok de 663 personen in dienst van de PTT die omkwamen in de Tweede Wereldoorlog. Het gedicht staat op de sokkel van het monument dat voor hen werd opgericht en dat op 4 mei 1950 werd onthuld door de toenmalige directeur-generaal van de PTT.</p>
<p>Aanvankelijk stond het gedenkteken aan het begin van de Zeestraat, bij de vestiging van het hoofdbestuursgebouw van de PTT. Toen dit gebouw echter in 1993 werd verkocht aan het Institute of Social Studies, verhuisde de sculptuur van de beroemde Amsterdamse beeldhouwer Hildo Krop naar het Nassauplein. Krop was één van de belangrijkste vertegenwoordigers van de Amsterdamse School (1916-1926). Daarom is zijn naam vooral verbonden met de hoofdstad. Maar in het hele land staan zijn beeldhouwwerken.</p>
<p>Zoals veel van zijn werk, heeft het rijzige gedenkteken een grote symbolische zeggingskracht. Op een flinke rechthoekige sokkel is een kleinere tussensokkel geplaatst met daarop een plaat en een zuil. Op de plaat liggen, aan weerszijden van de zuil, een man en een vrouw. Evenals de gemaaide halmen tussen hen in symboliseren zij de gevallenen. In het kapiteel, dat de zuil bekroont, heeft Krop met St. Joris en de draak de zegeviering van het goede op het kwade weergegeven. De man bovenop is de personificatie van de herrijzenis. Daarnaast belichaamt de fiere, sterke man ook de onverzettelijkheid waarmee de vrijheid was bevochten. Hij oogt evenwichtig, krachtig en zonder valse pretenties: een gewone man uit het volk. Vooral deze figuur is typerend voor de sociaal geladen beeldhouwkunst van Krop.</p>
";steen;Oorspronkelijk voor ingang hoofdkantoor PTT aan Zeestraat;Monument gevallenen PTT 1940-1945, Hildo Krop;Ralph Kämena;Nicole Spaans, eindredactie Sandra Spijkerman;;Nassauplein 54, 2585 ED Den Haag, Nederland;52.08898018536596;4.306437154036722;54;Nassauplein;Krop, Hildo;;;;80930.8877043464;456186.693867273
276;The Well;"<p>“Ik hoop alleen maar dat mensen zullen worden gestopt op hun weg en dat zij opnieuw gaan kijken naar zichzelf en de plek waar ze zich bevinden.” Dat zei de Britse kunstenaar Antony Gormley in maart 2010 in een interview met The Times over zijn werk. Sinds 1990 heeft deze internationaal bekende beeldhouwer over de hele wereld afgietsels van zichzelf geplaatst. De weinig gedetailleerde uitvoering en de huid van roestig metaal (gietijzer vaak) maken duidelijk dat het hier niet om ijdeltuiterij gaat. Gormley ziet zijn beelden eerder als bemiddellaar tussen lichaam en geest, leven en dood, ratio en verbeelding.</p>
<p>Door de eenvoudige vormgeving en het repeterende karakter doen zijn beelden ook denken aan het terracottaleger van Xi’an, archeologische vondsten of antropologische objecten. Het is vooral de plaatsing die de beelden tot kunst maakt. Niet voor niets bevindt een groot deel van Gormleys oeuvre zich in de openbare ruimte. Zo zette hij in het noorden van Engeland een reusachtige figuur met gespreide armen langs de A1 snelweg (‘Angel of the North’, 1998). In maart 2010 werd zijn 26 meter hoge, hurkende figuur op een strekdam bij Lelystad onthuld. Het draait voor deze kunstenaar vooral om onze omgang van ons lichaam met de omgeving.</p>
<p>Dat valt ook af te lezen aan ‘The Well’ bij de entree van destijds het ministerie van Volksgezondheid, Welzijn en Sport (VWS). Aangezien de postmodernistische architectuur van Michael Graves en Sjoerd Soeters elk beeld daar zou ‘verpletteren’, koos Gormley ervoor zijn bijdrage letterlijk onder de grond te stoppen. Alleen een groot rooster verraadt de plek en maakt het beeld zichtbaar. Daaronder groef Gormley namelijk een waterput waarin hij een mensfiguur plaatste. Afhankelijk van de grondwaterstand staat deze meer of minder onder water. Overdonderd en tegelijkertijd verwachtingsvol kijkt het beeld omhoog. Zou het alleen de architectuur zijn die hem imponeert?</p>
<p>Renovatie van de bestrating van De Resident &#8211; de buurt rondom het ministerie &#8211; had tot gevolg dat het kunstwerk van Gormley niet meer paste. Daarom heeft VWS dit kunstwerk geschonken aan het Kunstmuseum Den Haag. Sinds 2016 staat de ijzeren man in een nieuwe put in de tuin aan de achterzijde. Vlakbij brasserie Berlage.</p>
<p>&nbsp;</p>
";Gietijzer;In de tuin bij Kunstmuseum Den Haag nabij brasserie Berlage;The Well, Anthony Gormley, 2000;Ralph Kämena;Sandra Spijkerman;;President Kennedylaan 1, 2517 JK Den Haag, Nederland;52.08974651402754;4.281786040054714;1;President Kennedylaan;Gormley, Anthony;;;;79242.8389423886;456297.390450965
277;Haags Verzets- en Herdenkingsmonument;"<p>Zijn de meeste oorlogsmonumenten in de eerste vijf à tien jaar na de oorlog gerealiseerd, zo niet het verzets- en bevrijdingsmonument tegenover de ingang van het Vredespaleis. Zo’n vijftig jaar na dato heeft Den Haag dan toch een eigen centraal oorlogsmonument gekregen. De stichting Herdenkingsmonument 1940-1945 nam daartoe het initiatief.</p>
<p>Het was de stichting al jaren een doorn in het oog dat er in de hofstad geen centrale plek was waar de slachtoffers van de Tweede Wereldoorlog konden worden herdacht.</p>
<p>Eind jaren tachtig begon de stichting met het inzamelen van geld. Daarnaast werd met de gemeente het Carnegieplein als locatie gekozen. Vervolgens werden in 1989 zes kunstenaars benaderd om een ontwerp te maken. Het monument zou in 2000 worden onthuld. Gezien de krappe planning is dat is echter niet gelukt. De eerste ronde leverde geen ontwerp op dat door alle partijen (stichting en gemeente) werd gedragen.</p>
<p>Uiteindelijk is de Maastrichtse beeldhouwer Appie Drielsma uitgenodigd. Hij is bekend door zijn geometrisch abstracte oorlogsmonumenten zoals bij concentratiekamp Mauthausen in Duitsland. Hoewel in de opdracht om een obelisk was gevraagd, koos Drielsma voor een andere vorm. Met basaltblokken bouwde hij een golvende dijk die symbool staat voor het verzet. Daarop plaatste hij vier hoge en vier kortere vierkante zuilen allemaal van strak gepolijst, zwartgrijs Portugees graniet. Drielsma selecteerde dit materiaal vanwege de hardheid en de krachtige, onbuigzame uitstraling. Op de zuilen heeft hij in zwarte belettering teksten uit het Wilhelmus, de bijbel en Joodse gebeden aangebracht. Daarmee bewijst hij eer aan de duizenden joodse slachtoffers en de slachtoffers onder burgers en verzet die in Den Haag zijn gevallen.</p>
<p>In de Limburger van 6 juli 1991 meldt Drielsma dat ‘Het een monument (is) dat iets mee geeft voor een nieuwe generatie, een waarschuwingsteken, de vertikalen staan voor de kreet: dit nóóit meer!’</p>
";graniet en gegoten steen;Op het plein voor het Vredespaleis aan de rechterkant;Haags Verzets- en Herdenkingsmonument 1940-1945, Appie Drielsma, 1992;Ralph Kämena;Sandra Spijkerman;;Den Haag, Vredespaleis, 2517 KJ Den Haag, Nederland;52.086983361680765;4.298317725933822;;;Drielsma, Appie;;;;80371.1276301723;455972.863083286
278;World Peace Flame;"<p>Gedenktekens ontstaan vaak spontaan. Burgers voelen zich dusdanig verbonden met personen of een gebeurtenis dat ze het initiatief nemen om hun herinneringen of eerbetoon een concrete gestalte te geven. Zo zijn tientallen leiders op een voetstuk gehesen, belangrijke kunstenaars en geleerden danken er hun plaquettes aan en ingrijpende historische gebeurtenissen als oorlogen of moord worden levend gehouden door aandachttrekkende monumenten.</p>
<p>Van een iets andere orde is de Wereldvredesvlam (World Peace Flame) vlak voor het Vredespaleis. Daar wordt noch een persoon geëerd, noch een historische gebeurtenis herdacht. De Britse initiatiefnemers Mansukh Patel en Savitri MacCuish van dit monument streefden naar wereldvrede. In 1999 hebben zeven wereldleiders, waaronder Nelson Mandela (Afrika) en prinses Irene van Lippe-Biesterfeld (Europa) op verschillende werelddelen een vlam aangestoken. Die vlammen zijn in Wales samengebracht in een World Peace Flame. Drie jaar later is een vlam te voet vanuit Wales naar Den Haag gebracht om daar voor het Vredespaleis het eerste monument voor de Wereldvredesvlam op te richten. Daarna volgden nog meer monumenten voor de vlam in verschillende delen van de wereld, onder andere in Berlijn, Sydney en New York. Het is de bedoeling dat dit teken van hoop, eenheid, vrijheid en viering van het leven op termijn in alle grote steden te vinden zal zijn.</p>
<p>Het ontwerp voor de eerste Vredesvlam is van grafisch vormgever Heleen van der Sanden – de Groot. Zij plaatste de eeuwig brandende vlam in een zwarte natuurstenen zuil. Dikwijls zijn er toeristen en passanten die even stil staan bij de woorden die zij op het monument aanbracht:</p>
<p>&nbsp;</p>
<p>World</p>
<p>Peace</p>
<p>Flame</p>
<p>&nbsp;</p>
<p>Intussen bestaat er behalve de wereldvredesvlam sinds 2004 ook een World Peace Pathway, een vredesweg. Maar liefst 197 landen schonken daarvoor elk een steen die karakteristiek is voor hun land. Deze stenen liggen samen in een cirkel om de eeuwig brandende vlam.</p>
<p>www.worldpeaceflame.org</p>
";Natuursteen en vuur;Op het plein voor het Vredespaleis aan de rechterkant;World Peace Flame, Heleen van der Sanden - de Groot, 2002;Ralph Kämena;Sandra Spijkerman;https://www.worldpeaceflame.org;Den Haag, Vredespaleis, 2517 KJ Den Haag, Nederland;52.087159251788584;4.297267544458001;;;Sanden - de Groot, Heleen van der;;;;80299.4490216875;455993.511197505
279;Zonder titel;"<p>Soms contrasteert kunst in de openbare ruimte met zijn omgeving. Een andere keer harmonieert het er juist mee. Voor dat laatste koos de Adviesgroep Beeldende Kunst die zich eind jaren tachtig van de vorige eeuw bezig hield met de uitvoering van de percentageregeling bij de nieuwbouw van het toenmalige ministerie van Volkshuisvesting, Ruimtelijke Ordening en Milieubeheer (VROM). Pal naast het Centraal Station in Den Haag had architect Jan Hoogstad daarvoor een nieuw onderkomen ontworpen. Daarin voeren heldere vormen, een transparante constructie, consequente maatvoering en symmetrie de boventoon. Daarom diende de kunst er vooral concreet te zijn, met de nadruk op de vorm en zonder al te veel emotie.</p>
<p>De Rotterdamse kunstenaar Dicky Brand kreeg de opdracht een beeld te maken voor de meest zichtbare plek: de onderdoorgang waar zich tevens de entree bevindt. De commissie koos Brand onder andere omdat zij in haar sculpturen tegelijkertijd de binnen- én buitenkant laat zien. Geheel in lijn met haar overige opdrachten en vrije werk realiseerde zij voor het voormalige VROM een fors geometrisch abstracte sculptuur uit beschilderd plaatstaal. Het reikt met zijn bijna tien meter lengte tot de derde verdieping van het gebouw.</p>
<p>De hoofdvorm van het beeld is een paarse ellips. Deze vorm doet denken aan een zaaddoos of blad en verwijst daarmee impliciet naar het milieu, een van de drie beleidsterreinen van VROM. In die ellips bracht Brand een kruisvorm aan, die op zijn beurt refereert aan ruimtelijke ordening, een andere tak van dit ministerie. In het kruis bevindt zich een goudkleurige piramide. Met deze vorm wil de beeldhouwer associaties oproepen met (punt)daken van huizen en met volkshuisvesting. De manier waarop de kunstenaar de drie verschillende vormen samenbracht, zegt tenslotte iets over hoe de beleidsterreinen zich rond 1990 tot elkaar verhielden. Volkshuisvesting viel binnen ruimtelijke ordening en samen werden zij omvat door milieubeheer.</p>
";plaatstaal, beschilderd;In de onderdoorgang voormalig ministerie van VROM;Zonder titel, Dicky Brand, 1990;Ralph Kämena;Sandra Spijkerman;;Rijnstraat 14, 2515 XP Den Haag, Nederland;52.080168111768806;4.322553324606311;14;Rijnstraat;Brand, Dicky;;;;82020.9577802628;455190.024012231
280;Joods monument;"<p>Dit plein was voor de Tweede Wereldoorlog het hart van een levendige buurt: de Joodse buurt. Sinds 1625 vonden Sefardische joden op de vlucht uit katholiek Spanje en Portugal in Den Haag een nieuw thuis. Vanaf 1670 kwamen daar Azkenazische Joden uit Oost-Europa bij. De Haagse, Joodse gemeenschap telde voor de oorlog zo’n 17.000 mensen. Daarvan vermoordden de nazi’s er ruim 12.000.</p>
<p>Om de herinnering aan hen én aan de Joodse buurt levend te houden heeft de stichting Joods Monument Den Haag kunstenaar Anat Ratzabi in 2015 opdracht gegeven op dit rustige plein een monument te maken. De wens was om hierin ook het bestaande Amalek-monument van Dick Stins – oorspronkelijk aan de drukke Gedempte Gracht – en de plaquette <em>Rachel weent</em> een plaats te geven. Het Joodse kindermonument bevindt zich op ditzelfde plein. Op 28 januari 2018 werd het monument onthuld.</p>
<p>Doorgaans maakt de Nederlands-Israëlische Ratzabi klassiek en realistisch ogende figuren in brons en keramiek. Als hart van dit samengestelde monument creëerde zij een monumentale natuurstenen deur die op een kier staat. Door het kunstmatige licht dat daaruit schijnt, denk je een opening te vinden. Maar die is er niet. Zoals die er ook voor de gedeporteerde Joden niet was. De afbrokkelende steen naast de deur verwijst daarnaar. De David-ster van Stins heeft Ratzabi op de deur zelf geplaatst. Op de muur van de tuin rondom de Nieuwe Kerk is – een replica van – de plaquette Rachel weent aangebracht. Twee losse bronzen koffers &#8211; eentje naast de deur en eentje op het plein &#8211; herinneren aan de abrupte deportaties.</p>
<p>Tegenover de monumentale deur heeft Ratzabi zes stenen, ovale elementen geplaatst. Ze verwijzen naar de zes miljoen Joden die tijdens de Tweede Wereldoorlog zijn vermoord. Op elk ervan heeft zij twee bronzen reliëfs aangebracht met een voorstelling die een van de twaalf stammen van Israël symboliseert. Binnen het Jodendom zijn zes en twaalf magische getallen. Net als achttien, <em>chai. </em>Uit het Hebreeuws vertaalt, betekent dat: <em>leven</em>.</p>
";natuursteen, brons;Aan de kant van de Nieuwe Kerk;Joods monument, Anat Ratzabi, 2018;Ralph Kämena;Sandra Spijkerman;http://joodsmonumentdenhaag.nl;Rabbijn Maarsenplein 3, 2512 HJ Den Haag, Nederland;52.075978794209256;4.314797984130858;3;Rabbijn Maarsenplein;Ratzabi, Anat;;;;81482.4897533003;454731.785913508
281;Joodse kindermonument;"<p>Na de zomervakantie in 1941 mochten joodse basisschoolkinderen in Den Haag alleen nog maar naar de schoolgebouwen in de Bezemstraat in het hartje van de oude joodse buurt of naar de Scheveningse Duinstraat. De Duitse bezetter had bepaald dat joodse en niet-joodse kinderen niet langer bij elkaar in één klas mochten zitten. In de oorlogsjaren daarna werden ruim 12.000 joden, waarvan 1700 kinderen, uit de hofstad gedeporteerd. De meesten van hen overleefden de concentratiekampen niet.</p>
<p>Al in 1948 maakte de Haagse beeldhouwer Theo van der Nahmer een gedenkplaat ter nagedachtenis aan die Haags-joodse kinderen bij de school aan de Bezemstraat: ‘Rachel weent’. Met de herinrichting van het Spuikwartier aan het begin van de 21<sup>e</sup> eeuw is daar een speciaal en nieuw monument bijgekomen. Op de plaats van de voormalige joodse school is een nieuw plein ingericht. Dat plein draagt de naam van rabbijn Maarsen, de geestelijke die voor de Haagse-joodse gemeenschap veel heeft betekend en die in 1943 is vermoord.</p>
<p>Aangezien het monument speels moest worden en bovendien tolerantie en respect voor elkaars levenswijze moest stimuleren, is gekozen voor een speelplaats. Op een rond speelplein hebben de Haagse kunstenaars Sara Benhamou en Eric de Vries zes stoelen van verschillende hoogte geplaatst. Ze lijken opgestapeld, niet langer in gebruik. Tegelijkertijd doen ze dienst als ladder of klimrek. Zo kunnen kinderen van nu symbolisch contact maken met de omgekomen kinderen in de hemel. In de stoelen staan de namen en leeftijden van 400 kinderen gegraveerd in het handschrift van kinderen van de Prinses Marijkeschool. Die namen staan voor alle 1700 jonge slachtoffers uit Den Haag.</p>
<p>Rond de speelplek hebben de kunstenaars de volgende tekst aangebracht:</p>
<p>‘Verdwenen is de Joodse buurt. Verdwenen zijn de kinderen. Weggevoerd en vermoord in de Tweede Wereldoorlog. Omdat ze Joods waren. 1700 Haags-Joodse kinderen keerden niet meer terug. Velen van hen speelden hier. Gingen hier naar school. Laten we ze niet vergeten en zorgen dat zoiets nooit meer gebeurt.’</p>
<p>Op 20 november 2006, tijdens de Internationale Dag van de Rechten van het Kind, is het monument onthuld. Van de oudere gedenkplaat is een replica opgehangen aan de tuinmuur van de Nieuwe Kerk. Het origineel bevindt zich in het Museon. Met de komst van het Joodse monument in 2018 heeft het Joods Kindermomument een nieuwe plek op het plein gekregen.</p>
";Rvs;Als onderdeel van de speeltuin op het plein;Joodse Kindermonument, Sara Benhamou en Eric de Vries, 2006;Ralph Kämena;Sandra Spijkerman;http://www.joodskindermonument.nl/index.html;Rabbijn Maarsenplein 19, 2512 HJ Den Haag, Nederland;52.07590790742779;4.314606206186293;19;Rabbijn Maarsenplein;Benhamou, Sara;Vries, Eric de;;;81469.2267641417;454724.093974586
282;Wachter;"<p>Toen in 1996 in Nederland de dienstplicht werd opgeschort, hebben de VVDM (Vereniging van Dienstplichtige Militairen) en de AVDM (Algemene Vereniging van Nederlandse Militairen) samen met het ministerie van Defensie het initiatief genomen om een herinneringsbeeld te laten maken.</p>
<p>Op advies van Stroom Den Haag zijn de initiatiefnemers te rade gegaan bij de wereldberoemde in Amerika geboren en van afkomst Japanse beeldhouwer Shinkichi Tajiri. Na de aanval op Pearl Harbor werd hij opgesloten in een van de interneringskampen voor Amerikaanse Japanners. In 1943 vocht hij vrijwillig voor de Amerikanen aan het Italiaanse front. Na de oorlog begon Tajiri in Parijs zijn carrière als beeldend kunstenaar. Sinds 1956 woont en werkt hij in Nederland.</p>
<p>Experimenteerdrift is een belangrijke eigenschap van het werk van Tajiri. Daarin vertoont hij enige verwantschap met Cobra-kunstenaars als Karel Appel en Constant. De drie belangrijkste onderwerpen die in het oeuvre van Tajiri telkens terugkeren, zijn geweld, snelheid en erotiek. Daarnaast refereert hij regelmatig aan bepaalde aspecten van de Amerikaanse en Japanse cultuur. Wereldberoemd zijn zijn reusachtige ‘knopen’.</p>
<p>Aardig detail is dat Tajiri zelf uit een oud Samoerai-geslacht (Japans krijgsgeslacht) stamt. Met ‘Wachter’ op het Nassauplein geeft Tajiri een abstracte verbeelding van een Samoerai. Het beeld is in feite een herinterpretatie van een van de krijgers en strijders uit een serie die Tajiri in de jaren na de Tweede Wereldoorlog heeft gemaakt. In die sculpturen heeft hij zowel zijn ervaringen als soldaat aan het front verwerkt als een oude Japanse sage over 47 Ronin. Een Ronin is een Samoerai-krijger zonder een meester die hij kan dienen. Centraal staat daarin de vraag aan wie je trouw moet zijn en hoe je diegene eer betoont. De oude sage blijkt daarmee behoorlijk actueel te zijn. De krijger die Tajiri hier ‘Wachter’ noemt, heeft ook een symbolische functie als bewaker van de vrede.</p>
";brons;In het plantsoen ter hoogte van no. 10;Wachter, Shinkichi Tajiri, 1996;Ralph Kämena;Sandra Spijkerman;;Herdenking monument beëindiging militaire dienstplicht, Nassauplein, 2585 EB Den Haag, Nederland;52.09004233987894;4.305533249598703;;Nassauplein;Tajiri, Shinkichi;;;;80870.7037672145;456305.78168563
312;Cornelis van Bijnckershoek;"<p>Van beeldhouwer Albert Termote wordt gezegd dat zijn Vlaamse vorming zijn oeuvre de nodige ‘virtuositeit en dramatiek’ verleende. Zijn beeld van rechtsgeleerde Cornelis van Bijnckershoek (1673-1743) geeft niet direct blijk van die ‘virtuositeit en dramatiek’. Termote benaderde zijn onderwerp hier zelfs op een ingetogen, klassieke wijze. Dit kan hebben samengehangen met de plaats van het beeld bij de Hoge Raad – het hoogste rechtsorgaan in Nederland. Misschien ook met de weergegeven persoon – een van de grootste juristen uit de vaderlandse geschiedenis. Of waren het de gestelde randvoorwaarden? We zullen het waarschijnlijk nooit precies weten.</p>
<p>Ruimte om zijn ‘virtuositeit en dramatiek’ te tonen, vond Termote in de details: de kleding hangt losjes om de beroemde jurist heen en het weelderig krullende haar omlijst het gezicht. Met de rechterhand maakt hij een fijnzinnig gebaar en in de linker heeft hij een rol papier.</p>
<p>Termote was in het Haagse opdrachtencircuit een graag geziene kunstenaar. Hij heeft Den Haag diverse beelden nagelaten. Zoals de granieten dierfiguren aan de bruguiteinden bij het Vaillantplein uit 1939. Een jaar eerder werd hij samen met vijf andere beeldhouwcoryfeeën gevraagd mee te werken aan de verbouwing van het verouderde gebouw van de Hoge Raad aan het Plein uit 1861. Aan hen werd de opdracht gegeven van zes historische Nederlandse rechtsgeleerden een bronzen beeld te vervaardigen. De beelden staan echter niet langer op hun oorspronkelijke plek, het bordes van de Hoge Raad aan het Plein. In verband met de uitbreiding van de Tweede Kamer werd het gebouw aan het Plein eind jaren tachtig gesloopt. De beelden verhuisden toen naar de Kazernestraat. Op een pleintje voor de nieuwbouw van de Hoge Raad verloren ze wel iets van hun oorspronkelijk allure en functie. Met de verhuizing in 2016 naar de nieuwbouw aan het Korte Voorhout zijn de beelden weer in ere hersteld.</p>
";brons;Voor de nieuwbouw van de Hoge Raad;Cornelis van Bijnkershoek, Albert Termote, 1938;Ralph Kämena;Nicole Spaans, eindredactie Sandra Spijkerman;;Korte Voorhout 16, 2511 VA Den Haag, Nederland;52.0831687022608;4.317086151065066;16;Korte Voorhout;Termote, Albert;;;;81651.1366208607;455529.350914577
313;Hugo de Groot;"<p>Legendarisch is de ontsnapping van Hugo de Groot (1583-1645) in een boekenkist uit Slot Loevestein in 1621. Deze beroemde 17<sup>e-</sup>eeuwse theoloog, historicus, staatsman, diplomaat en jurist zat een levenslange gevangenisstraf uit wegens zijn steun aan Van Oldenbarnevelt. Veel minder bekend is zijn fameuze juridische geschrift ‘De Iure Belli et Pacis’ waarmee hij de basis legde voor het moderne internationaal recht.</p>
<p>De Groot is dan ook terecht opgenomen in een reeks van zes beelden van beroemde historische rechtsgeleerden. De beelden maakten oorspronkelijk deel uit van een ‘totaalkunstwerk’ van gebouw, decoraties en beelden aan het Plein, dat kort voor het uitbreken van de Tweede Wereldoorlog gereedkwam. Dit cultuurhistorisch waardevolle gebouw van de Hoge Raad viel eind jaren tachtig ten prooi aan de sloophamer. De beelden werden gered. De band die bestond tussen sculptuur en architectuur ging echter tijdelijk verloren. De beelden kwamen terecht op een klein pleintje aan de Kazernestraat bij het nieuwe onderkomen van de Hoge Raad. Bij de verhuizing van de Hoge Raad in 2016 is dat rechtgetrokken. Gebouw en beelden versterken elkaar als vanouds.</p>
<p>Johan Polet vereeuwigde De Groot in 1938. Polet is net als zijn collega Krop beeldhouwer van de Amsterdamse School (1916-1926). Kunstenaars uit deze stroming probeerden met hun beeldhouwkunst door motief en materiaalkeuze steeds de identiteit van een gebouw te verduidelijken. Hoewel de band tussen beeld en gebouw na de periode van de Amsterdamse School steeds losser werd, was Polet zich bewust van de architectonische context waarin zijn beeld functioneerde. Polet liet de linkerhand van De Groot rusten op het wetboek en de rechterhand er nog eens nadrukkelijk naar wijzen. Hiermee duidde de beeldhouwer zonder meer op de bijzondere juridische capaciteiten van De Groot, en tegelijkertijd op de functie van het gebouw waar De Groot voor zat en zit, de Hoge Raad.</p>
";brons;Voor de nieuwbouw Hoge Raad;Hugo de Groot, Johan Polet, 1938;Ralph Kämena;Nicole Spaans, eindredactie Sandra Spijkerman;;Korte Voorhout 16, 2511 VA Den Haag, Nederland;52.083122550873696;4.317064693392947;16;Korte Voorhout;Polet, Johan;;;;81649.5902290676;455524.238235603
314;Simon van Leeuwen;"<p>Hildo Krop is een van de meest vooraanstaande beeldhouwers van de Amsterdamse School (1916-1926). Hij maakte naam met zijn vele beeldhouwwerken aan gebouwen en bruggen en op pleinen, met name in Amsterdam. In dit licht is het niet verwonderlijk dat Krop door rijksbouwmeester G.C. Bremer in 1938 werd gevraagd een bijdrage te leveren aan de herinrichting van het gebouw van de Hoge Raad aan het Plein uit 1861. Er zouden op het bordes zes meer dan levensgrote beelden komen van historische rechtsgeleerden. Vrijstaande, bronzen beelden die de identiteit van het gebouw moesten accentueren.</p>
<p>Streng en evenwichtig; het zijn kenmerken van Krops stijl. Ze gelden zeker voor zijn beeld van de beroemde rechtsgeleerde Simon van Leeuwen (1626-1682), die strak voor zich uitblikt en frontaal is weergegeven. Het evenwicht bereikt Krop door de positie van armen en benen secuur te kiezen: het linkerbeen iets naar achter, de rechterarm en -hand met het wetboek juist iets naar voren. Het wetboek verwijst ongetwijfeld zowel naar de functie van het gebouw als die van Van Leeuwen.</p>
<p>Wetboek, positie van armen en benen, gelaatsuitdrukking; daar zat de vrije keuzeruimte voor Krop. Want beperkende randvoorwaarden zullen er ongetwijfeld zijn geweest bij deze opdracht, getuige de zittende houding van alle hoge heren. Van 1988 tot 2016 stonden ze op een pleintje in de Kazernestraat, voor de nieuwbouw waarin de Hoge Raad. Eind jaren tachtig werd het gebouw van de Hoge Raad aan het Plein gesloopt. Het moest plaatsmaken voor de nieuwbouw van de Tweede Kamer. In de Kazernestraat raakten de beelden hun functie in het ‘Gesamtkunstwerk’ van gebouw en sculpturen tijdelijk kwijt. Met de verhuizing naar de nieuwbouw aan het Korte Voorhout is dat probleem opgelost. Voor dit nieuwe pand komen ze weer goed tot hun recht.</p>
";Brons;Voor de nieuwbouw van de Hoge Raad;Simon van Leeuwen, Hildo Krop, 1938;Ralph Kämena;Nicole Spaans, eindredactie Sandra Spijkerman;;Korte Voorhout 16, 2511 VA Den Haag, Nederland;52.083142330045426;4.317032506884768;16;Korte Voorhout;Krop, Hildo;;;;81647.416623544;455526.471200118
315;Ulricus Huber;"<p>Frits van Hall werd in de bloei van zijn leven en midden in zijn carrière als beeldhouwer door de Nazi’s in concentratiekamp Dachau vermoord. Als jonge kunstenaar nam hij gretig kennis van het werk van vernieuwers en avant-gardisten in de Europese beeldhouwkunst, die in ons land exposeerden. Hij liep voorop in de ontwikkeling van het vrije beeld; het beeld dat in de jaren dertig steeds meer op zichzelf was gaan staan, los van de architectuur. Vrijstaand, maar vaak nog wel in een architectonische context, zoals de zes meer dan levensgrote figuurportretten van bekende rechtsgeleerden bij de voormalige Hoge Raad aan het Plein. Van Hall nam een van de juristen voor z’n rekening: Ulricus Huber (1636-1694).</p>
<p>Door de uitgebalanceerde compositie is Huber een toonbeeld van rust en ingetogen elegantie. De rechterhand hangt ontspannen langs het lichaam en de linker ligt op het iets vooruitgeschoven linkerbeen. Door de gestileerde gelaatstrekken oogt het beeld modern.</p>
<p>Eind jaren dertig werd het verouderde gebouw van de Hoge Raad (1861) aan het Plein grondig verbouwd en heringericht door de toenmalige rijksbouwmeester G.C. Bremer. Hij vroeg een groot aantal kunstenaars mee te werken aan een ‘totaalkunstwerk’. In- en exterieur werden gedecoreerd met als hoogtepunt het bordes met de zes rechtsgeleerden.</p>
<p>Eind jaren tachtig werd dit pand gesloopt om plaats te maken voor de uitbreiding van de Tweede Kamer. De beelden bleven gespaard en verhuisden met de Hoge Raad mee naar de Kazernestraat. Daar stonden ze van 1988 tot 2016 een beetje achteraf op een pleintje. Met de verhuizing naar nieuwbouw aan het Korte Voorhout in 2016 kregen de beelden hun oorspronkelijke allure en functie weer terug die ze zittend boven aan de brede trappen voor de gevel van de Hoge Raad aan het Plein hadden gehad.</p>
<p>&nbsp;</p>
";brons;Voor de nieuwbouw van de Hoge Raad;Ulricus Huber, Frits van Hall, 1938;Ralph Kämena;Nicole Spaans, eindredactie Sandra Spijkerman;;Korte Voorhout 8, 2511 EK Den Haag, Nederland;52.08301706180964;4.316753557147219;8;Korte Voorhout;Hall, Frits van;;;;81628.0920378445;455512.816969819
316;Johannes Voet;"<p>Wie kent hem niet? ‘De Dokwerker’, opgericht in 1952 ter herinnering aan de Amsterdamse Februaristaking in 1941. En ieder jaar bij de herdenking van de staking weer in de media. De maker Mari Andriessen tekende ook voor het beeld van rechtsgeleerde Johannes Voet (1647-1713), dat staat voor de Hoge Raad.</p>
<p>Natuurlijk verschillen de onverzettelijke dokwerker en de rustig gezeten Voet van elkaar. Maar er zijn ook overeenkomsten. In de weergave van beide figuren legde Andriessen het accent op gebaar en houding, waarmee hij het emotionele karakter versterkte. ‘De Dokwerker’ staat met gebalde vuisten, als symbool van verzet. Voet, de internationaal vermaarde jurist, is toegankelijk en sympathiek. Hij maakt een uitnodigend gebaar, alsof hij zeggen wil: ‘kom, neem kennis van het wetboek’, dat op zijn rechterbeen rust. Voet doceerde Romeins en Nederlands recht en was hoogleraar in Utrecht en later, tot aan zijn dood, in Leiden. Hiervan was Andriessen ongetwijfeld op de hoogte.</p>
<p>Het beeld van Voet werd samen met vijf andere beelden van rechtsgeleerden in 1938 op het bordes van het gebouw van de Hoge Raad aan het Plein geplaatst. Het verouderde gebouw (1861) was door rijksbouwmeester G.C. Bremer grondig gerenoveerd en heringericht. Tal van kunstenaars werkten mee aan dit project en er ontstond een waar ‘Gesamtkunstwerk’. De makers van de zes sculpturen behoorden destijds tot de voorhoede van de Nederlandse beeldhouwkunst.</p>
<p>Eind jaren tachtig moest de Hoge Raad wijken voor de uitbreiding van de Tweede Kamer. De zes beelden kwamen in 1988 aan de Kazernestraat terecht, een beetje verstopt tussen twee panden van het nieuwe onderkomen van de Hoge Raad. Sinds de verhuizing van de Hoge Raad naar nieuwbouw aan het Korte Voorhout in 2016 zijn ze opnieuw prominent in het zicht. Voor de langgerekte gevel komen de heren én het grote vakmanschap van hun makers weer optimaal tot hun recht.</p>
";brons met stenen sokkel;Voor de nieuwbouw van de Hoge Raad;Johannes Voet, Mari Andriessen, 1938;Ralph Kämena;Nicole Spaans, eindredactie Sandra Spijkerman;;Korte Voorhout 8, 2511 EK Den Haag, Nederland;52.083056620237876;4.316753557147219;8;Korte Voorhout;Andriessen, Mari;;;;81628.1569383739;455517.217860943
317;Niké;"<p>Opzij van het gebouw waar het hoogste rechtsorgaan van Nederland zetelt, staat een sculptuur. Dit keer geen keurige vrouwe Justitia, zoals gebruikelijk bij gerechtelijke instellingen, maar een godin uit de klassieke oudheid die de overwinning symboliseert. En dat is uiteraard minstens zo van toepassing voor een land als Nederland waar je mag verwachten dat de rechtspraak deugdelijk en eerlijk zal verlopen en dat dus gerechtigheid zal overwinnen.</p>
<p>Een onooglijke plaats heeft Niké, de godin van de overwinning, van Marius van Beek intussen wel. Bussen, trams, fietsers en auto’s suizen aan haar voorbij, de bakstenen muren achter haar zijn hoog en hermetisch, de betonnen palen van de onderdoorgang dik en onverzettelijk.</p>
<p>Van Beek is een nationaal bekend beeldhouwer. De laatste jaren van zijn leven maakte hij abstract geometrische beelden uit albast. Veel bekender zijn echter zijn monumenten en andere sculpturen waarin hij respectievelijk historische gebeurtenissen en bijbelse verhalen en klassieke mythen verbeeldde. Het Jan van Hoofmonument aan de voet van de Waalbrug in Arnhem betekende in 1954 zijn grote doorbraak.</p>
<p>De hang naar rechtvaardigheid deed Van Beek niet alleen deelnemen aan het verzet tijdens de Tweede Wereldoorlog. Ook daarna heeft hij als beeldhouwer meerdere malen blijk gegeven van zijn mening. In eerste instantie door de vele oorlogsmonumenten die hij heeft gemaakt. Maar ook later getuigen zijn beelden van dat gevoel voor rechtvaardigheid. Begin jaren zeventig bijvoorbeeld ontstonden beelden die een regelrechte aanklacht tegen de dictaturen van Zuid-Amerika waren.</p>
<p>Kenmerkend voor de figuratieve beelden van Van Beek is de beweeglijkheid. Dat is al goed te zien in het Jan van Hoofmonument waarin een man met wapperende vlag komt aanstormen. Ook de Niké in Den Haag getuigt van die dynamiek. Ondanks de wat stompe vleugels lijkt haar hele lichaam zich omhoog te bewegen: op weg naar de overwinning.</p>
";brons;bij nieuwbouw Raad van State;Niké, Marius van Beek, 1982;Ralph Kämena;Sandra Spijkerman;;Parkstraat 1, 2514 JD Den Haag, Nederland;52.08182924443113;4.3091423712680665;1;Parkstraat;Beek, Marius van;;;;81104.4615856523;455388.392338606
297;Meisje;"<p>Ongedwongen, dromerig, lieflijk. Precies zoals meisjes van een jaar of acht kunnen zijn. Zo heeft beeldhouwer Frits Stapel zijn ‘Meisje’ in brons gevangen. Ze staat op het Vrijstaathof met haar handen diep in haar zakken. Rubber laarsjes aan de voeten en de stakerige benen iets naar achter doorgebogen. Tijdens de onthulling van het beeld door wethouder Van Lier van Kunstzaken in november 1981 vertelde Stapel dat hij, toen hij van de gemeente Den Haag de opdracht voor een sculptuur kreeg, besloot een reeds vervaardigd beeld van zijn kleindochter te vergroten.</p>
<p>De gemeente Den Haag bezit diverse portretten van Stapel, maar ‘Meisje’ is het enige buitenbeeld van de beeldhouwer in de stad. Stapel maakte vooral kleine beelden en portretten van volwassenen en kinderen in een naturalistische stijl en van een constante, hoge kwaliteit. De vernieuwende stromingen in de beeldhouwkunst liet hij aan zich voorbijgaan. Hij hield vast aan een eigen stijl, waarin hij trachtte een persoon natuurgetrouw weer te geven. Niet op zo’n manier dat hij elke haar van het kapsel, elke plooi in de stof of elke ader op de huid zeer precies weergaf. Die zaken waren voor hem ondergeschikt aan zijn streven uitdrukking te geven aan innerlijk en eigenschappen van de geportretteerde.</p>
<p>Niet door details dus, maar door een houding, een bezigheid, een handeling gaf hij zijn beelden karakter. Zoals ‘Meisje’ aantoont, hoeven dat geen ingewikkelde poses te zijn. Ze staat ontspannen in een ongecompliceerde houding, maar toch vertelt de sculptuur ons dat ze wat verlegen, wat schuchter is.</p>
<p>In 1974 werd zijn artistiek en vaktechnisch hoogstaande werkwijze beloond. Stapel won de Jacob Hartogprijs voor de beeldhouwkunst van het Haagse kunstenaarsvereniging Pulchri Studio. Hij ontving zijn prijs, een geldbedrag, voor het bronzen meisjeskopje ‘Anouk’.</p>
";Brons;Voor het oude schoolgebouw;Meisje, Frits Stapel, 1981;Ralph Kämena;Nicole Spaans, eindredactie Sandra Spijkerman;;Vrijstaathof 38, 2572 HB Den Haag, Nederland;52.06188058639782;4.292566685983279;38;Vrijstaathof;Stapel, Frits;;;;79934.8771558969;453186.112063763
298;Het Otootje;"<p>Het kunstwerk was beroemd in de Schilderswijk en werd vrijwel zonder uitzondering zeer gewaardeerd door de buurtbewoners. Maar de ‘Auto tegen de gevel’ uit 1980 van Theo van Laar moest in juli 1996 het veld ruimen. Van de rode Mini viel bij slecht weer een wieldop af, totaal doorgeroest. Binnen een paar dagen werd het vehikel naar beneden getakeld. Jammer, maar het complete kunstwerk zou later dat jaar met de sloop van het gebouw in de De Heemstraat, waaraan het was bevestigd, toch verdwijnen.</p>
<p>De bewoners van de Haagse Schilderswijk lieten het er niet bij zitten. Ze voerden succesvol actie. Het duurde een paar jaar voordat een geschikte locatie werd gevonden. In 2004 keerde de Mini terug in de wijk. De auto draait weer netjes het parkeervak in dat dit keer is geschilderd op een blinde muur van een flat in de Westenbergstraat. Aangezien deze muur kleiner is dan de muur op de oude locatie, is er een nieuw ontwerp voor de parkeerplaats gemaakt. De parkeervakken staan nu links in plaats van rechts. UIT is naar boven ofwel rechtdoor en niet langer linksaf. Ook is er minder parkeerruimte beschikbaar.</p>
<p>Behalve het gevelobject heeft Van Laar diverse wandschilderingen in de Schilderswijk gemaakt, allemaal in een hyperrealistische stijl die we ook terugzien in zijn talloze schilderijen en tekeningen.</p>
";diverse materialen;Tegen de gevel van een flat op de hoek met de Koningstraat;Het Otootje, Theo van Laar, (1980) 2004;Ralph Kämena;;;Koningstraat 397, 2515 JL Den Haag, Nederland;52.069337953531885;4.313810895245349;397;Koningstraat;Laar, Theo van;;;;81403.9001913465;453993.991468471
299;Het schillenpaard van de Schilderswijk;"<p>Hoe zou een monument voor de Schilderswijk eruit zien? Die vraag werd voorgelegd aan het kunstenaarsechtpaar Axel en Helena van der Kraan. Tijdens het onderzoek dat zij deden, kreeg het duo vele lijstjes onder ogen. Daarop stond ‘het schillenpaard’ vaak met stip genoteerd. Veel van het oude verdween uit de wijk: huizen, winkels, schillenboeren, lompehandelaren. Er kwam veel voor terug, zeker. Maar het schillenpaard stond voor het onomkeerbare, het werd symbool van dat wat nooit meer terugkeert. De vraag was hiermee beantwoord. In 1989 ontwierpen de Van der Kraans ‘Het schillepaard van de Schilderswijk’.</p>
<p>Reflecteert het ideale werkpaard in het Hannemanplantsoen een nostalgisch gevoel of een kritisch commentaar? Het herinnert aan vervlogen tijden en roept een gevoel van nostalgie op. De schillenboer, die met paard en wagen langs de huizen kwam, verdween decennia geleden uit het straatbeeld. In het beeld is het paard te herkennen dat voor de wagen sjokte.</p>
<p>Toch zou het niets voor de Van der Kraans’ zijn, het daarbij te laten. Hun kunst is doorspekt van zwartgallige spot en een pessimistische kijk op de mens. Ze vervaardigden begin jaren tachtig van de 20<sup>e</sup> eeuw houten, monotoon bewegende poppen, waarmee ze commentaar leverden op de mechanisch handelende mens. Hun latere ridders, soldaten en tanks zijn een onverhulde kritiek op geweld en agressie.</p>
<p>Achter het romantische beeld dat het gestileerde, goed geproportioneerde schillenpaard oproept, gaat een mild commentaar van de kunstenaars schuil. Hier is de kritiek veel vriendelijker van toon dan in hun andere werk, maar we proeven de uitzichtloosheid en de treurigheid. Want het paard staat droevig met het hoofd omlaag. Het dier mag dan zijn ontheven van zijn taken en verheven op zijn hoge sokkel als oervorm van het schillenpaard worden vereerd, evenzeer belichaamt het de armoede en het harde bestaan van toen.</p>
";brons;In het plantsoen bij de Fisherstraat;Het schillenpaard van de Schilderswijk, Axel en Helena van der Kraan, 1989;Ralph Kämena;;;Van Ostadestraat 75, 2526 EP Den Haag, Nederland;52.06834473043228;4.310665235074405;75;Van Ostadestraat;Kraan, Axel van der;Kraan, Helena van der;;;81186.5932504178;453886.688961522
300;Zittende Tapijten;"<p>In de Schilderswijk tussen de Falck-, Koninginne- en Naaldwijksestraat bevindt zich een groen stadplein: het Fakonahof. Kinderen uit de buurt kunnen er spelen met speelgoed verkrijgbaar in een paviljoentje dat er uitziet als een uitvergrote gouden kroon middenop het plein. Even zitten voor een gezellig praatje kan er ook. Daarvoor staat aan de rand van het stadsplein ter hoogte van de Falckstraat een enorme bank. Met zijn lengte van maar liefst 55 meter biedt hij ruimte genoeg voor iedereen.</p>
<p>Deze bank is gemaakt door kunstenaar Marijke Gémessy. Net als veel van haar werk is ook dit monumentale zitelement gemaakt van kleurrijk keramiek. Geïnspireerd op de samenstelling van de bevolking in deze wijk versierde Gémessy de bank met achttien verschillende kleden met uiteenlopende patronen. Geen echte kleden van stof, maar prints op keramische tegels met randen van porselein. Door de kleden doet de bank denken aan de lage zitjes van tapijten en kussens die je in Turkije en Marokko tegenkomt en waar je uitgenodigd wordt om thee te drinken.</p>
<p>Hoewel Gémessy als schilder afstudeerde aan Koninklijke Academie van Beeldende Kunsten in Den Haag, heeft zij al gauw de stap naar keramiek gemaakt. Zo is zij direct na haar studie actief geweest als porseleinschilder bij de beroemde Delfts blauw-fabriek De Porseleinen Fles in Delft. Terugkerende thema’s in haar werk zijn dierenleed, overconsumptie en een verlang naar vervlogen tijden. In veel van haar sculpturen combineert ze gevonden materialen met keramiek. Sinds 1990 voegt zij daaraan regelmatig neon toe. Karakteristiek is bovendien haar fascinatie voor Byzantijnse en moderne mozaïek. Die fascinatie is zeker ook in haar monumentale werken in de publieke ruimte terug te vinden. Dat kun je aan deze meterlange bank goed zien.</p>
";Keramiek;In plantsoen Falkonahof;Zittende Tapijten, Marijke Gémessy, 2011;Ralph Kämena;Sandra Spijkerman;;Falckstraat 130, 2515 KV Den Haag, Nederland;52.06903497713873;4.316507353442396;130;Falckstraat;Gémessy, Marijke;;;;81588.2739319449;453957.55520435
301;Telefooncel met buste Stalin;"<p>Sommigen gaven het kunstwerk bij de onthulling in de Haagse rosse buurt in 1986 nog geen 24 uur. De reacties liepen uiteen van ‘prachtig’ tot ‘rot toch op met dat ding’. Uiteindelijk mocht het zestien jaar lang op de hoek Hunsestraat/Geleenstraat staan. De alarmcel, voorzien van donkerrode draperieën en in het midden de buste van Stalin, voor zich een haring, naast zich een kitscherig schemerlampje, gaf zich in 2002 gewonnen. Zwaar gehavend verliet het kunstwerk het strijdtoneel. De gemeente ontfermde zich over de alarmcel van het internationaal vermaarde Russische kunstenaarsduo Vitali Komar en Alexander Melamid, dat sinds 1977 in New York woont.</p>
<p>In het Rotterdams Dagblad van 3 augustus 2002 zegt Roel Arkesteijn, destijds conservator van het GEM museum voor actuele kunst: ‘Het beeld is uniek en heeft vele betekenissen. Het zou zonde zijn als het zou verdwijnen, en die dreiging was er.’ Samen met de gemeente beijverde hij zich voor renovatie en herplaatsing. Even voorbij het Haags Gemeentemuseum, het GEM/Fotomuseum Den Haag staat de alarmcel nu achter de bushalte ‘Statenplein’ in de keurige Staatsliedenbuurt.</p>
<p>Zoals vaker het geval bij verplaatste beelden, is de oorspronkelijke context verloren gegaan. De kunstenaars hadden de Geleenstraat zorgvuldig uitgekozen, omdat ze dit de mooiste straat van Den Haag vonden en de plek toepasselijk was. Stalin (1879-1953) verzamelde volgens de kunstenaars erotische prentkunst, om de erotiek, niet om de kunst. Verder waren ze opgetogen over de Haringkoning om de hoek. Zo kon Stalin, die dol was op haring, iedere dag een verse krijgen. Het is duidelijk; met het beeld drijven Komar en Melamid de spot met de oud-dictator, maar niet zonder een serieuze ondertoon die de relatie tussen seks en macht en politiek en prostitutie blootlegt.</p>
";staal, brons, kunststof;Achter het GEM/Fotomuseum Den Haag en tegenover koffiehuis aan het Statenplein;Telefooncel met buste Stalin, Vitali Komar en  Alexander Melamid, 1986;;Nicole Spaans, eindredactie Sandra Spijkerman;;Eisenhouwerlaan, 2517 JZ Den Haag, Nederland;52.09072198888696;4.279243119435119;;;Komar, Vitaly;Melamid, Alexander;;;79070.2319629467;456408.569282194
302;Reconstructie Teniersstraat;"<p>‘Ik raakte in de ban van die foto,’ kopte de ‘Haagsche Courant’ van 15 september 1987. De krant sprak beeldhouwer Berry Holslag over de totstandkoming van haar kunstwerk op een blinde muur in de Abraham Bloemaertstraat. De foto die Holslag fascineerde was een zwart-witopname van de nabijgelegen Teniersstraat uit de jaren zestig van de 20<sup>e</sup> eeuw. Ze kreeg hem toegestuurd in het kader van de prijsvraag ‘Buurt in de kunst-kunst in de buurt’ georganiseerd door het Volksbuurtmuseum. Het idee was om met kunst in een Buitenmuseum de sfeer en cultuur van de oude volksbuurt levend te houden ten tijde van een enorme stadsvernieuwingsoperatie. Met de prijsvraag konden bewoners meepraten over de inrichting van hun eigen buurt. Jongeren Organisatie Schilderswijk (JOS) was een van de deelnemers.</p>
<p>Vanwege haar aansprekende keramische beelden elders in de stad nodigde JOS Holslag uit om samen een ontwerp in te dienen met de Teniersstraat als uitgangspunt. Holslag vergrootte de bewuste foto naar het formaat van een buitenmuur van ruim 10 bij 9 meter en zette de witte delen om in witte keramische tegels. Zo behield ze de suggestie van een foto zonder alle details weer te geven. En zoals dat bij herinneringen gaat, is de voorstelling in tegels een tikkeltje vager. Holslags monumentale ontwerp won. Bijzonder is dat zij letterlijk de ‘buurt in de kunst’ en ‘kunst in de buurt’ brengt. De oude wijk werd een kunstwerk op een muur in diezelfde, vernieuwde wijk. De foto brengt direct de oude Schilderswijk tot leven. Met zijn dicht opeengepakte huizen en levendige binnenplaatsen. Waar de schaarse openbare ruimte in beslag werd genomen door auto’s.</p>
";Keramiek;op gevel van het rijtje huizen aan de Van Dijckstraat aan het Teniersplantsoen;Reconstructie Teniersstraat, Berry Holslag, 1987.;Berry Holslag;Nicole Spaans, eindredactie Sandra Spijkerman;https://behoudkunstwerkberryholslagschilderswijk.wordpress.com;Van Dijckstraat 72, 2526 SE Den Haag, Nederland;52.06910733956724;4.307115269209456;72;Van Dijckstraat;Holslag, Berry;;;;80944.4624490184;453975.144540237
303;Ezel, koe, eland en paard;"<p>De bruggen in de hofstad zijn goed bedeeld met beeldhouwwerk. In navolging van Amsterdam liet ook Den Haag menig brug decoreren. Veel opdrachten gaf de gemeente in de nadagen van de Amsterdamse School (1916-1926), toen bouwplastiek zich losmaakte van de architectuur en op die wijze een zelfstandige plaats verwierf binnen de kunsten.</p>
<p>Zo werd beeldhouwer Dirk Bus benaderd om de brug bij de Lijnbaan aan te kleden. Allereerst vervaardigde hij in 1931 vier dierplastieken voor de bruguiteinden. Vijf jaar later volgde nog een granieten pilaar met vier reliëfs van twee zeilschepen, een dolfijn en een anker.</p>
<p>Bus gaf ‘ezel, koe, hert en paard’ natuurgetrouw, in een kalme houding weer. De gestileerde vorm is typerend voor de jaren dertig. De beelden zijn vergelijkbaar met de dierplastieken van Albert Termote en Gra Rueb uit dezelfde periode.</p>
<p>De koe vleit zich tegen een houten hekje en naast haar rechter voorpoot staat een bloempje. Bloem en hek zorgen voor een rustieke, lieflijke sfeer. Bij het hert met geheven kop, ligt het gewei op de rug. Dit was technisch noodzakelijk, omdat een vrijstaand stenen gewei erg kwetsbaar is buiten.</p>
<p>Het paard heeft een zadel op de rug, trekt het hoofd in en buigt dat naar de voorbenen. Ook het ezeltje is gezadeld en houdt de kop in eenzelfde soort houding als het paard. Een grappig detail is dat je aan de oren kunt zien in welke stemming de beide dieren verkeren. Het is duidelijk dat Bus bedreven en met veel plezier het keiharde Zweedse graniet bewerkte. Een interview in ‘Het Vrije Volk’ van 1 december 1967 ter ere van zijn zestigste verjaardag bevestigt dit: ‘Gips, klei en aluminiumcement behoren tot zijn materialen, maar ‘het liefst werk ik in steen – dat ligt me het meest’.</p>
";graniet;Uiteinden van brugleuningen;"Ezel, koe, eland en paard, Dirk Bus, 1931
Dolfijn, anker en zeilboot, Dirk Bus, 1936";Ralph Kämena;Nicole Spaans, eindredactie Sandra Spijkerman;;Bij de Westermolens 5, 2513 SK Den Haag, Nederland;52.07412862090609;4.297136189935302;5;Bij de Westermolens;Bus, Dirk;;;;80268.6766521181;454543.98806824
304;Drie plastieken;"<p>Boven één van de vele artikelen die in de loop der jaren over het werk van Jan Snoeck geschreven zijn staat de kop ‘Jan Snoeck et son théatre’ (Jan Snoeck en zijn theater). Het artikel verscheen naar aanleiding van een tentoonstelling van de kunstenaar in Frankrijk. De titel slaat de spijker op de kop, want wat de beeldhouwer feitelijk doet, is telkens opnieuw scènes uit een theaterstuk verbeelden. Het leven is voor hem een schouwtoneel.</p>
<p>In 1979 voltooide Snoeck één van zijn sleutelwerken: drie plastieken van meer dan 3,5 meter hoog werden in dat jaar geplaatst bij Ziekenhuis Westeinde. Hoewel het om sterk geabstraheerde vormen gaat, is het niet moeilijk om er drie zittende mensfiguren in te herkennen. Ze zijn gestileerd op een manier die het handelsmerk bij uitstek is geworden van de Haagse kunstenaar.</p>
<p>Het is duidelijk dat de keramische beelden gemaakt werden toen de carrière en ontwikkeling van Snoeck al ver gevorderd waren. Zijn stileringen zijn in de loop der jaren steeds gewaagder geworden. Toch is het niet moeilijk om in de beeldengroep een scène uit een toneelstuk te herkennen. De ‘handelingen’ zijn door de kunstenaar zelf verzonnen en gebaseerd op herkenbare situaties uit het dagelijks leven. Teksten ontbreken: de beeldengroep maakt woorden overbodig.</p>
<p>Op verschillende plaatsen in Den Haag duiken vergelijkbare beelden op die de verschillende stadia in het werk van Snoeck openbaren. Hoofdzaak is dat de beeldhouwer zich steeds weer manifesteert als een regisseur die de ensceneringen vakkundig naar zijn hand zet en elk beeld voorziet van zijn eigen herkenbare beeldtaal en dwingende handschrift. Daarbinnen verwijst de telkens gebruikte rudimentaire wormvorm naar de essentie van de mens.</p>
";keramiek;aan de achterkant van ziekenhuis Westeinde, zijde Hofje van Nieuwkoop;Drie plastieken, Jan Snoeck, 1979;Ralph Kämena;Wim van der Beek, eindredactie Sandra Spijkerman;;Warmoezierstraat 44, 2512 VJ Den Haag, Nederland;52.074145106871214;4.300711574552154;44;Warmoezierstraat;Snoeck, Jan;;;;80513.8077553961;454542.147352603
305;Zieken te bed;"<p>Een wandeling langs Haagse beelden voert langs ruim tien kunstwerken van Jan Snoeck. Waarschijnlijk zijn ze niet allemaal direct herkenbaar als een Snoeck. Want naast zijn typerende keramische beelden in frisse kleuren en met zachte rondingen, waarvan ‘Zieken te bed’ bij het Westeinde Ziekenhuis er één is, komen we ook compleet ander werk tegen. Zo staat er in de hofstad een ongeveer 5 meter hoog abstract bronzen beeld ‘Rasp’, dat er inderdaad uitziet als een enorme rasp.</p>
<p>Snoecks Haagse beelden bieden geen volledig overzicht van zijn oeuvre, wel geven ze inzicht in zijn veelzijdigheid als beeldhouwer; in zijn gebruik van uiteenlopende vormen en diverse materialen. Wat verder opvalt, is zijn voorliefde voor klei, in de jaren zestig begonnen. In deze zachte materie, later hard gebakken, ontwikkelde hij een geheel eigen idioom. Een sterk herkenbare vormentaal, waarin gestileerde mens- en dierfiguren, zittend, liggend of lopend naar de voorgrond treden. Vaak met grote neuzen.</p>
<p>Toch was het niet primair de zachte materie die hem zo aantrok in klei. In een interview met Max Danser voor het blad van Pulchri in 1986 zegt Snoeck: ‘Ik heb heel veel in steen gehakt, dat vond ik fantastisch. Maar omdat ik een reuze behoefte had om met kleur te werken, ben ik keramische beelden gaan maken.’</p>
<p>Groot en kleurrijk is het, het keramische beeld ‘Zieken te bed’. Het bestaat uit tien bedden op een rij. Eén is er leeg, in de andere liggen patiënten. Een enkele patiënt zit monter rechtop. De plastieken bieden een zonnige en ongecompliceerde remedie tegen ziekenhuissomberte. Zó typisch Snoeck dat de signatuur van de kunstenaar op elk van de tien bedden bijna overbodig lijkt.</p>
";keramiek;ivm verbouwing tijdelijk aan ingang achterzijde Warmoezenierstraat;Zieken te bed, Jan Snoeck, 1979;Ralph Kämena;Nicole Spaans, eindredactie Sandra Spijkerman;;Warmoezierstraat 52, 2512 VJ Den Haag, Nederland;52.0744764734787;4.301392855641937;52;Warmoezierstraat;Snoeck, Jan;;;;80561.0631255003;454578.313083495
306;Tweezijdig reliëf;"<p>Veel kunstenaars zijn er wars van, vut of pensioen. Ze werken stug door, gedreven als ze zijn. Dat gold ook voor beeldhouwer Bram Roth, die nog ver na de pensioengerechtigde leeftijd actief was. Na de Tweede Wereldoorlog begon zijn kunstenaarspraktijk goed te lopen. Tal van opdrachten kreeg hij in de jaren zestig van de 20<sup>e</sup> eeuw van gemeentelijke instellingen en bedrijven in Den Haag. Toen hij 72 was, maakte hij een tweezijdig bronzen reliëf voor de Varkenmarkt. Het reliëf heeft tussentijds een aantal jaar in het Zuiderpark gestaan, maar vertoeft sinds 2018 als vanouds op de Varkenmarkt.</p>
<p>Dat Roth geen reden had om te stoppen bewijst dit reliëf uit 1988. Als altijd toont Roth zich de beeldhouwer van het alledaagse. Mens en dier zijn in hun gewone doen weergegeven – met het vleugje lieflijke romantiek dat zo kenmerkend is voor Roth. Bovendien beheerst Roth de lastige techniek van de vervaardiging van reliëfs. Het beeldvlak mag nauwelijks driedimensionaal worden en toch moet er perspectief in worden aangebracht. Roth vindt daar diverse oplossingen voor. Zo zijn de figuren en dieren in dit reliëf iets verhoogd weergegeven, waardoor ze volume krijgen en tegelijkertijd binnen het platte vlak blijven.</p>
<p>Bekijken we de andere kant van het reliëf, dan zien we een scène met bloemenverkoopsters. Vroeger werden er bij de Varkenmarkt namelijk ook bloemen verkocht. De bloemenstal is summier aangeduid door middel van een paar eenvoudige lijnen. Ze zijn ingekrast (incisie) of steken iets uit. Hier speelt Roth met de ruimte door de verkoopsters achter en zittend op de kraam weer te geven. De twee klanten zijn juist vóór de stal geplaatst.</p>
<p>Dezelfde techniek hanteert hij bij de vervaardiging van zijn penningen. Dat zijn tenslotte reliëfs in het klein. Behalve penningen en reliëfs maakte Roth grote bronzen en stenen sculpturen. Altijd combineerde hij in deze kunstuitingen massieve met schetsmatige onderdelen, waarmee hij een geraffineerd speels effect bereikte.</p>
";brons;Op de kopse kant aan de zijde van de Prinsegracht ;Tweezijdig reliëf, Bram Roth, 1988;Ralph Kämena;Nicole Spaans, eindredactie Sandra Spijkerman;;Prinsegracht 27, 2512 EW Den Haag, Nederland;52.07461425954715;4.3062073957702705;27;Prinsegracht;Roth, Bram;;;;80891.34083267;454588.715929505
307;Fontein met Graaf Willem II;"<p>Vluchtig beschouwd doet niets vermoeden dat dit kunstwerk dateert uit de 19e eeuw. Zo goed harmonieert het met de 13<sup>e</sup>-eeuwse gebouwen die het decor vormen: Ridderzaal en Rolgebouw. Dat heeft alles te maken met het ontwerp van de fontein door de beroemde architect Pierre Cuypers. Voor Cuypers was de middeleeuwse gotiek een belangrijke bron van inspiratie. Hij was dan ook als geen ander in staat het eerbetoon aan graaf Willem II, de vermeende stichter van Den Haag, vorm te geven. Alle details verwijzen naar de periode waarin de graaf als machtig Europees vorst zetelde in Den Haag: de gotische letters van de inscriptie, de waterspuwers op de smeedijzeren opbouw, de sierlijke bloemmotieven en de ridderhelmen en -schilden. Bovenop staat het vergulde beeld van de graaf van beeldhouwer Ludwig Jünger. Met hem werkte Cuypers ook samen aan het Centraal Station te Amsterdam, waarvoor Jünger reliëfs maakte.</p>
<p>Hoewel Willem II van grote betekenis is geweest voor Holland – hij legde met de ontwikkeling van de steden en de hoogheemraadschappen de basis voor de economische bloei van het gewest – werd hij ten onrechte gezien als de stichter van het centrum van Den Haag. Daarvoor was zijn vader graaf Floris IV verantwoordelijk. Floris IV kocht in 1229 op de plaats van het Binnenhof een hoeve om er een jachthuis, en later een woonhuis met feestzaal op te zetten. Zoon Willem II vergrootte de zaal van zijn vader rond 1250. Vervolgens bouwde diens zoon, Floris V, de zaal af tot de huidige Ridderzaal. Het jachthuis groeide aldus uit tot een heus koninklijk complex.</p>
<p>&nbsp;</p>
<p>‘Ter nagedachtenis van Willem II roomsch Koning en Graaf van Holland, begunstiger der stedelijke vrijheden, beschermer der kunst, stichter der kastelen in ’s Gravenhage en Haarlem (1227-1256)’, staat in de rand van de fontein.</p>
";ijzer, steen en brons;Voorplein Ridderzaal;Fontein met Graaf Willem II, Pierre Cuypers en Ludwig Jünger, 1883;Ralph Kämena;Nicole Spaans, eindredactie Sandra Spijkerman;;Binnenhof 1A, 2513 AA Den Haag, Nederland;52.07932156881086;4.312398599861149;1A;Binnenhof;Cuypers, Pierre;Jünger, Ludwig;;;81323.5172976271;455106.102994209
308;Pressed circles;"<p>In Den Haag heeft André van Lier zijn sporen verdiend. En daar is hij trots op. Op verschillende belangrijke locaties staan zijn plastieken. Wie via de Utrechtse Baan de hofstad binnenkomt, kan niet om zijn vuurrode ‘Roadline’ uit 1978 heen. En als je over de Zuidhollandlaan rechtsaf de stad in slaat, kom je onherroepelijk langs de drie tegen elkaar geperste cirkels van het beeld ‘Pressed Circles’ uit 1980.<br />
Zijn werk wordt constructivistisch genoemd. Eenvoudige vormen, zoals de cirkel en het vierkant, overheersen in zijn oeuvre. Verder heeft Van Lier een duidelijke voorkeur voor zuivere materialen als staal en hout. Bovendien is hij een veelzijdig kunstenaar. Behalve beeldhouwer is hij ook grafisch en industrieel ontwerper. Voor de befaamde firma Thonet ontwierp hij in 1999 een stoel en een tafel.<br />
Begonnen bij de Russische constructivisten en met de jaren telkens wat van vorm veranderend, is het constructivisme een kunststroming die tot op heden actueel is. ‘Een stille kracht in de kunst’, zoals Van Lier het noemt. In ‘Kiosk Magazine’ uit 1990 zegt hij verder over het constructivisme: ‘Het gaat om de zuivere vorm. Er is geen bijbetekenis, alleen de schoonheid van de pure vorm.’<br />
Van Liers uitleg gaat beslist op voor ‘Pressed Circles’ op de Dierentuinbrug. Het beeld is open en transparant, eenvoudig van vorm en heeft een lichte metaalkleur. Aanvankelijk zou het beeld van gepolijst en gelakt roestvrij staal op een platte zwarte sokkel worden geplaatst. Maar Van Lier veranderde van mening en koos voor een eenvoudiger alternatief: door de stoeptegels onder het kunstwerk op te hogen kreeg het een iets hogere positie. Hierdoor is de plastiek op een sobere manier toch duidelijk aanwezig.</p>
";Roestvrijstaal en aluminium;Op de Dierentuinbrug;Pressed circles, André van Lier, 1980;Ralph Kämena;Nicole Spaans, eindredactie Sandra Spijkerman;;Prinsessengracht II, 2514 AP Den Haag, Nederland;52.08555329394512;4.315687963537589;;;Lier, André van;;;;81559.2218052682;455796.051418738
309;Uithuiltegel;"<p>Het is mei 1981 als Den Haag de ‘Uithuiltegel’ van kunstenaar Paul van Solingen rijker wordt. Niets voor betaald, zomaar gekregen. Van Solingen had de betonnen tegel, met overdwars een kronkelend gootje voor zijn tranen, in de vroege ochtend in de stoep van het Lange Voorhout gelegd, links van Pulchri Studio.</p>
<p>De tegel was ontstaan onder het motto ‘Uithuilen en opnieuw beginnen. Zo is gewoon het hele leven’. Had Van Solingen dan voorzien dat de gemeente zijn cadeau niet zou accepteren? Vast wel, want het was al eens eerder gebeurd. Ook rond de mozaïektegel die hij in 1964 clandestien in de stoep van het Spui legde, ontstond een relletje. Nadat de gemeente de jonge kunstenaar op de vingers had getikt, mocht de tegel blijven.</p>
<p>Met de ‘Uithuiltegel’ in het Lange Voorhout liep het anders. De gemeente zag deze tegel als een verstoring van het loopvlak van het Lange Voorhout, een beschermd stadsgezicht. De tegel verdween naar de gemeentelijke opslagplaats. Van Solingen haalde de tegel op en uiteindelijk werd na overleg met de gemeente een passende oplossing gevonden: de tegel mocht voor de Haagse Kunstkring (HKK) aan de Denneweg in de stoep worden gelegd.</p>
<p>Door een zandlaagje weg te bezemen onthulde kunstkring-lid en architect Sem Aardewerk op 27 december 1984 onder het toeziend oog van voorzitter en leden de nu legale ‘Uithuiltegel’. In de rand staat: ‘Uithuiltegel, Paul van Solingen, ’60-’80’. Van Solingen maakte de tegel ter ere van zijn twintigjarig kunstenaarschap.</p>
";keramiek;Voor de entree van de Haagse Kunst Kring in de stoep (no.64);Uithuiltegel, Paul van Solingen, 1984;Ralph Kämena;Nicole Spaans, eindredactie Sandra Spijkerman;;Spekstraat 9, 2514 BL Den Haag, Nederland;52.08504833861608;4.312517823942557;9;Spekstraat;Solingen, Paul van;;;;81341.1221904186;455743.086980377
310;Tegel;"<p>Paul van Solingen reed in een lijkkoets door Den Haag om zijn mozaïekexpositie bij galerie Esher Surry, die de dood als thema had, in te luiden. En hij beschoot publiekelijk zijn eigen kunstwerk ‘Goldfinger’ om het te voltooien. Het was begin jaren zestig van de 20<sup>e</sup> eeuw, de roerige tijd van nozems en provo’s, die tegen de heilige huisjes van de gevestigde orde aantrapten. Van Solingen deed er met zijn acties volop aan mee.</p>
<p>Zo taboedoorbrekend als zijn acties waren, zo traditioneel was het middel waarmee hij zich uitte: mozaïek. Als piepjonge, beginnende kunstenaar experimenteerde hij al met wit en zwart mozaïek. ‘Toch wil ik het liefst schilderen. Ik wil alleen bewijzen, dat wat ik met verf kan doen, ook in steen mogelijk is. Het resultaat is alleen harder.’, zei Van Solingen in de ‘Nieuwe Haagsche Courant’ van 7 juni 1963. Desalniettemin noemde de krant hem een ‘veelbelovende mozaïekwerker’. En het waren dan ook zijn mozaïeken, waarmee hij naam maakte.</p>
<p>Aanvankelijk vervaardigde hij relatief kleine, ingekaderde mozaïekschilderijen met gestileerde, soms geabstraheerde voorstellingen. Het meer gedurfde, grotere formaat volgde spoedig. Zo kreeg hij opdrachten voor grote vloer- en wandmozaïeken, onder andere voor een fabriek en een school. In de jaren tachtig maakte Van Solingen ook vloertegels van granito en beton. Tegelijkertijd vereenvoudigde hij zijn beeldtaal. Hij bouwde zijn composities op uit geometrische vormen.</p>
<p>Een voorbeeld daarvan is de granitotegel gemaakt ter gelegenheid van het veertigjarig bestaan van Bodega De Posthoorn. De voorstelling bestaat uit drie dieperliggende vormen: een vierkant en twee brede gebogen lijnen. De tegel ligt sinds 1986 in de stoep voor de bodega aan het Lange Voorhout. In de rand staat bovenaan de sponsor. Onderaan staan de eigenaren van De Posthoorn die elkaar in de periode 1945-1985 opvolgden: Jan Knijnenburg en Hans Meeuwisse.</p>
";Granito;In de stoep voor Bodega De Posthoorn;Tegel, Paul van Solingen, 1986;Ralph Kämena;Nicole Spaans, eindredactie Sandra Spijkerman;;Lange Voorhout 37, 2514 EC Den Haag, Nederland;52.08228633187108;4.313487442605597;37;Lange Voorhout;Solingen, Paul van;;;;81403.0311904784;455434.829280241
311;Joan Melchior Kemper;"<p>Vanaf 1938 sierden zes bronzen beelden van historische rechtsgeleerden het bordes van de Hoge Raad aan het Plein. De zes bronzen zijn door zes verschillende beeldhouwers vervaardigd. Een van hen, Oswald Wenckebach, legde in het aftasten van de grenzen van het toegestane net iets meer raffinement aan de dag dan zijn collega’s, ook allen beeldhouwers van naam. Hij handhaafde weliswaar de vermoedelijk voorgeschreven zittende houding, maar zette Joan Melchior Kemper met een vleugje ironie neer als intellectueel, als denker. Ietsje scheefgezakt, contemplatief met het hoofd in de hand. Mogelijk refereerde Wenckebach hiermee aan het Haagse beeld van de wijsgeer Spinoza uit 1880.</p>
<p>Wenckebach schuwde het experiment niet. Met name in zijn werk van na 1945 probeerde hij traditionele gegevens op een nieuwe, expressieve wijze vorm te geven. Zo creëerde hij een eigentijdse versie van de academische standbeelden uit de 19<sup>e</sup> eeuw. Zijn uitbeelding van Kemper lijkt daar een voorbode van.</p>
<p>Kemper (1776-1824) was een groot staatsman en jurist. Hij stond aan de wieg van het Nederlands Recht. Ook had hij een belangrijke rol gespeeld bij de machtsovername van koning Willem I in 1813. Hij schreef de proclamatie, waarin Willem I werd uitgeroepen tot koning. Oorspronkelijk maakte zijn beeld deel uit van het ‘totaalkunstwerk’ dat rijksbouwmeester G.C. Bremer eind jaren dertig van het verouderde gebouw van de Hoge Raad uit 1861 maakte. Zowel in- als exterieur werden daarbij gedecoreerd.</p>
<p>Om plaats te maken voor de uitbreiding van de Tweede Kamer werd dit gebouw echter gesloopt. De beelden ontkwamen aan de sloophamer en verhuisden in 1988 mee naar de Kazernestraat. Op het pleintje daar kwamen ze nauwelijks tot hun recht. Met de verhuizing naar de nieuwbouw aan het Lange Voorhout in 2016 is dat probleem opgelost. Ze staan nu weer prominent vóór de Hoge Raad. Zoals het hoort.</p>
";brons;Voor de nieuwbouw van Hoge Raad;Joan Melchior Kemper, Oswald Wenckebach, 1938;Ralph Kämena;Nicole Spaans, eindredactie Sandra Spijkerman;;Korte Voorhout 16, 2511 VA Den Haag, Nederland;52.08314892310073;4.317118337573245;16;Korte Voorhout;Wenckebach, Oswald;;;;81653.3102267399;455527.117952978
326;Meisje op bank;"<p>In het plantsoen tegenover de Kuinrestraat zit een meisje op een bank. Haar uitstraling getuigt van een merkwaardige mengeling van zelfverzekerdheid, arrogantie en sereniteit. Ze houdt haar hoofd een beetje hautain omhoog en de handen liggen ietwat onnatuurlijk in haar schoot. De benen en voeten staan keurig en strak naast elkaar en de rug is kaarsrecht. Echt ontspannen is de zithouding niet; eerder alert. En de blik houdt het perfecte midden tussen introvert, aftastend en spiedend.</p>
<p>De lommerrijke omgeving biedt sinds 1961 alle rust en ruimte die het bronzen ‘Meisje op bank’ nodig heeft om optimaal tot z’n recht te komen. Waterpartij, rietkraag, grasveld en karakteristieke bomen dragen bij aan een paradijselijke situatie waar iedereen graag zou willen vertoeven. Beeldhouwer Rudi Rooijackers heeft er alles aan gedaan om het beeld optimaal af te stemmen op de omgeving. Hij kreeg opdracht voor een zelfstandig kunstwerk in het kader van de zogenoemde percentageregeling. Daarbij is 1,5 procent van de bouwsom van overheidsgebouwen bestemd voor kunst. Omdat na de Tweede Wereldoorlog het woningtekort hoog was, vroeg de gemeente de Commissie Kunstopdrachten om behalve nagelvaste kunst ook beelden langs de openbare weg te plaatsen.</p>
<p>Rooijackers volgde zijn opleiding aan de Koninklijke Academie van Beeldende Kunsten in Den Haag en wordt beschouwd als een beeldhouwer die zich niet in een hokje liet drukken en zowel figuratief als non-figuratief werkte. Die eigenschap maakte dat hij een brugfunctie vervulde tussen twee stromingen in de beeldhouwkunst die elkaar vaak onnodig verketteren.<br />
Als docent verbonden aan de Vrije Academie in de hofstad heeft Rooijackers bijgedragen aan de vorming en scholing van enkele beeldhouwers, waaronder Jaroslawa Dankowa, Phil van de Klundert, Dick Loef en Pim van der Maas. Zij hebben later, net als hun leermeester zelf, hun sporen in de Haagse openbare ruimte hebben nagelaten.</p>
<p>&nbsp;</p>
";brons / steenachtig;in het plantsoen (rand Zuiderpark) tegenover Kuinrestraat;Meisje op bank, Rudi Rooijackers, 1961;Ralph Kämena;Wim van der Beek, eindredactie Sandra Spijkerman;https://www.orenenogentekort.nl/wp-content/uploads/2022/09/Rudi-Rooijackers-meisje-op-bank.mp3;Loevesteinlaan 20, 2533 AR Den Haag, Nederland;52.055101385250516;4.277590980074679;20;Loevesteinlaan;Rooijackers, Rudi;;;;78896.4410197177;452447.523152363
327;Twaalf bogen;"<p>‘Door het gebruik van buizen in een ritmische constructie streef ik naar een evenwicht tussen massa en volume.’ Dit zei beeldhouwer Renée van Loon over één van haar objecten uit 1984. Het desbetreffende object is gemaakt van metalen buizen, die zijn gestapeld in de vorm van een driehoek zonder top. Een metalen plaat fungeert als achterwand, waardoor het totale beeld een rechthoekige vorm heeft.<br />
Het is duidelijk; Van Loon maakt abstract geometrische beelden. Evenals haar buizenobject, is haar beeld de ‘Twaalf bogen’ bij de Lijnbaan op de hoek met het Westeinde een evenwichtig opgebouwde ‘ritmische constructie’.<br />
Op een cirkelvormige betonnen plaat staan twaalf blauwe metalen gebogen strips. Hoewel de twaalf strips niet gelijkmatig zijn verdeeld over de betonplaat, is er toch sprake van ritmiek. Zoals in muziekcomposities noten en rustmomenten elkaar afwisselen en melodieën zich herhalen, heeft Van Loon haar object gecomponeerd: vijf bogen, een open ruimte, nog eens zeven bogen en een grote open ruimte. En zolang je rond de betonplaat blijft lopen, herhaalt dit motief zich.<br />
De bogen, zoals de strips in de titel van het beeld worden genoemd, zijn geen bogen in de strikte betekenis van het woord. De halve cirkel ofwel de boog is vervormd; heeft een rechte zijde en een naar binnengebogen zijde. De bogen reiken hierdoor naar elkaar. Met een denkbeeldige, gebogen lijn kunnen ze met elkaar worden verbonden.</p>
";staal;hoek Westeinde;Twaalf bogen, Renée van Loon, 1989;Ralph Kämena;Nicole Spaans, eindredactie Sandra Spijkerman;;Westeinde 707, 2512 KL Den Haag, Nederland;52.074221119827165;4.297798846255159;707;Westeinde;Loon, Renée van;;;;80314.2582055422;454553.596562133
328;Meisje met mandje;"<p>Adri Blok maakte behalve vrij werk ook een aantal markante beelden die in de openbare ruimte geplaatst zijn. Zo vervaardigde zij in 1968 een beeld van dichter, zanger en tekenaar Koos Speenhoff. Blok beeldt de kleurrijke artiest af met zijn onafscheidelijke gitaar en gekleed in een keurige jas, precies zoals de liedjesschrijver in zijn gloriejaren tijdens zijn optredens op de Nederlandse podia verscheen.<br />
Het standbeeld van Speenhoff is illustratief voor de figuratieve mensbeelden die Blok heeft gemaakt. Ze verbeeldde de mens het liefst met een kenmerkend attribuut in de hand. Speenhoff wordt gekarakteriseerd door de gitaar die hij liefkozend beroert. ‘De trommelslager’ die in 1958 in Rotterdam bij Winkelpromenade Lijnbaan is geplaatst, wordt getypeerd door de trommel waar hij met zijn vlakke handpalmen op slaat.</p>
<p>De jongensachtige Rotterdamse trommelslager en het ‘Meisje met mandje’ zouden broertje en zusje kunnen zijn. Onverstoorbaar geven beiden zich over aan de handelingen die ze verrichten. Voor het meisje dat het plein op de hoek van Leyweg en Oosterhesselenstraat afspeurt, is het mandje wat de trommel voor de trommelslager is en de gitaar voor Speenhoff. Zij gaat volledig op in haar activiteiten. Blok heeft haar weergegeven op een manier die de indruk wekt dat het om een snapshot gaat: half in een loopbeweging, het hoofd licht voorover gebogen, zoekend.<br />
Hoewel zij haar mensfiguren soms licht gestileerd heeft weergegeven, werkte Blok het grootste deel van haar leven volgens de figuratieve traditie. Herkenbaarheid en levensechtheid waren voor haar hoofdzaak. Essentieel was haar voorkeur voor mensen die vol overgave en toewijding hun doel volgen.</p>
";Brons;hoek Oosterhesselenstraat;Meisje met mandje, Adri Blok, 1960;Ralph Kämena;Lidwien Nielander, eindredactie Sandra Spijkerman;;Lonnekerstraat 50, 2541 TT Den Haag, Nederland;52.049358996762685;4.276083352075957;50;Lonnekerstraat;Blok, Adri;;;;78783.2684858346;451810.269559598
335;Haagsche Jantje;"<p>‘In Den Haag daar woont een graaf en zijn zoon heet Jantje.’ Wie kent het niet, het liedje over de zoon van Floris V, de jonge graaf Jan I (1284-1299). Kunstenaar Ivo Coljé maakte in 1976 zijn beeltenis. Bij de opening van winkelcentrum Nieuw Babylon in 1980 schonk bouwconcern MAB een grotere versie aan de stad Den Haag. Het bronzen beeldje staat sinds 1981 op het schelpenpad aan de Lange Vijverberg. Met vingertje en duim wijzend naar de overkant, naar het huis van zijn vader op het Binnenhof. In de zomer van 2014 is er aan zijn voeten een natuurstenen muurtje geplaatst voorzien van uitleg in tekst en beeld over de gebouwen van de overzijde.</p>
<p>Coljé heeft Jan I weergegeven als vier- of vijfjarige. Op zijn hoed een pluim en aan zijn arm een mandje vol met champignons die hij in het Haagse bos plukte. De kleine, vertederende Jan lijkt zo uit het versje te zijn weggelopen. Oud is de jongen overigens niet geworden. Hij had een zwakke gezondheid en overleed toen hij vijftien was. Kort daarvoor had hij zijn vader verloren – Floris V werd in 1296 vermoord door een aantal van zijn edelen tijdens een poging hem naar Engeland te ontvoeren. Met de dood van enig kind Jan stierf het Hollandse stamhuis in rechte lijn uit. De grafelijke titel ging over naar Jan II, een neef van Jan I.</p>
<p>Coljé werkt in uiteenlopende stijlen. Figuratief, zoals het beeld van Jantje, maar ook abstract, zoals de ruimtelijke constructies die hij in de winter van 1992/93 bij Haagse Galerie Maurits van de Laar exposeerde. De tentoonstelling was getiteld ‘De botten’, verwijzend naar de in gietijzer en brons afgegoten botten, opgesloten in torenconstructies van draadmetaal. Daarnaast toont Coljés keramische werk een ongedwongen, voor kinderen zeer aansprekende vormgeving.</p>
";brons;Schelpenpad;Haagsche Jantje, Ivo Coljé, 1981;Ralph Kämena;Nicole Spaans, eindredactie Sandra Spijkerman;;Lange Vijverberg 13, 2513 AC Den Haag, Nederland;52.08090607498245;4.312598219151287;13;Lange Vijverberg;Coljé, Ivo;;;;81339.8098894339;455282.177180704
336;De Tuindersgeschiedenis;"<p>Voor de buurt Wateringse Binnentuinen zijn vier kunstenaars uitgenodigd die allemaal met keramiek werken. Ze hebben kunstwerken gemaakt ter verfraaiing van de bruggen en de vijver. Tejo Philips is een van hen. Hij heeft de drie bruggen naar het scholencomplex aan het Laantje van Salland van blauwwitte keramiek voorzien. Op het eerste gezicht lijkt het of hij vrolijk fruit en speelse groente in blauw heeft gemaakt. Maar schijn bedriegt. Kom je wat dichterbij, dan vraag je je af of het eigenlijk wel groente en fruit is wat je ziet.</p>
<p>Dat komt omdat Philips zijn tomaten een lampenfitting heeft meegegeven en zijn paprika’s heeft voorzien van een watersproeier. Dat combineren van het organische met het mechanische doet Philips in al zijn werk, of het nu autonoom is of toegepast zoals hier. In Wateringse Veld verwijst hij er expliciet mee naar het verleden. Vroeger vond op deze grond immers intensieve tuinbouw plaats. Zo verwijzen de druiventrossen naar de hier gekweekte Westlandse druif. Naast groente en fruit maakt Philips ook de kunstmatige technieken zichtbaar waarmee deze werden gekweekt. Een combinatie van natuur en techniek dus. Ook de leidingen, de boten voor transport en de kassen zelf heeft Philips teruggehaald. Die laatste zijn op de tegeltableaus aangebracht die de zitjes midden op de bruggen sieren.<br />
Alle keramiek is in verschillende kleuren lichtblauw geschilderd. Daarmee legt de kunstenaar natuurlijk het verband met het wereldberoemde Delfts blauw. Tegelijkertijd refereert hij ook aan Delfland, het hoogheemraadschap waaronder vroeger Wateringen en nu Wateringse Veld valt. Dat waterschap voert een blauwwit logo.</p>
<p>Philips studeerde keramiek aan de Rietveldacademie in Amsterdam. Daarna liep hij stage bij Struktuur 68 in Den Haag. Met gevoel voor humor en een haast stripachtige vormgeving verwijst hij naar de manier waarop natuur en techniek zich in onze wereld tot elkaar verhouden en hoe wij daar mee omgaan.</p>
";keramiek;op drie bruggen bij school op eiland in Wateringse Binnentuinen;De Tuindersgeschiedenis, Tejo Philips, 2011;Ralph Kämena;Sandra Spijkerman;;Westergosingel 43, 2548 NT Den Haag, Nederland;52.03459680262689;4.293443222462399;43;Westergosingel;Philips, Tejo;;;;79949.2602918579;450149.906754399
337;John Wayne;"<p>Een kunstopdracht kan gek lopen. In december 1998 stelde beeldend kunstenaar Q.S. Serafijn zijn opdrachtgever in Wateringse Veld een interactief kunstwerk voor: neonwerken op verschillende nieuwe gebouwen in de wijk, die zouden reageren op het komen en gaan van tramlijn 16 en daarmee ‘real time’ vertrektijden aangeven. Uiteindelijk ging dit project niet door. Op het beslissende moment maakte de Haagse Tram Maatschappij (HTM) net de overstap naar GPS en haakte af.</p>
<p>Daarop kwam Serafijn met een totaal ander voorstel. Hij wilde een novelle schrijven. Het verhaal daarvan zou zich afspelen in de nieuwe wijk. Aangezien de opdrachtgever (Ontwikkelingscombinatie Wateringse Veld) hechtte aan een visueel en duidelijk zichtbaar kunstwerk, voegde hij daar een ruiterstandbeeld aan toe. Een standbeeld voor John Wayne, de held van het verhaal. Zo is hij altijd zichtbaar in de wijk. Bij dit kunstproject lopen zowel in het beeld als in de novelle feit en fictie naadloos in elkaar over. Dat is typerend voor het werk van Serafijn. Het laveren tussen feit en fictie ligt al besloten in de keuze voor een pseudoniem. Serafijns echte naam is Robert Hack. Landelijke bekendheid geniet hij bekendheid bijvoorbeeld met zijn D-Toren in Doetinchem. Daar bedacht hij in samenwerking met architect Lars Spuybroek een interactief beeld dat ‘s nachts van kleur verandert. Dat komt omdat het gekoppeld is aan de emoties van de bewoners van de stad. Voor enkele eerdere kunstprojecten schreef deze kunstenaar ook al novellen. Serafijns’ uiteindelijke project voor Wateringse Veld ligt in het verlengde daarvan.</p>
<p>Sinds september 2010 staat het ruiterstandbeeld van John Wayne op de belangrijkste verkeersas van de wijk. De emmer op zijn hoofd, het bosje bloemen en de plastic tas met tomaat verwijzen allemaal naar mysterieuze gebeurtenissen als de gevonden dode paarden en onverklaarbare tomatenhagel die in de bijbehorende novelle staan beschreven. Alle bewoners van Wateringse Veld ontvingen destijds dit associatieve, tot de verbeelding aansprekend boek. Zo creëert Serafijn een gezamenlijke geschiedenis voor de bewoners van deze Vinex-wijk.</p>
";aluminium / steenachtig;;John Wayne, 2010, Q.S. Serafijn;Ralph Kämena;Sandra Spijkerman;;Laan van Wateringse Veld 804, 2548 CP Den Haag, Nederland;52.029319901972684;4.287895382973472;804;Laan van Wateringse Veld;Serafijn, Q.S.;;;;79559.7171746656;449568.607937119
338;Veiligheid in verkeer;"<p>Halverwege de Conradbrug staat het beeld van een moeder die haar twee kinderen veilig door het verkeer loodst. Veel zorg en aandacht zijn besteed aan de stofuitdrukking. De plooien in jassen en rokken die lichtjes worden aangeraakt door de wind, zien er onberispelijk uit. Ook de gelaatsuitdrukkingen van moeder en kinderen zijn nauwgezet weergegeven. Opvallende details zijn de twee ‘schaalmodellen’ van automobielen op de sokkel, die ter hoogte van de kindervoeten opduiken als een waarschuwing voor het verkeer. Wrange bijkomstigheid is dat de maker van dit beeld als gevolg van een auto-ongeluk om het leven kwam.</p>
<p>Dirk Wolbers, die onder andere werd opgeleid aan Amsterdamse Rijksakademie en de Académie des Beaux Arts in Brussel, genoot vooral bekendheid als beeldhouwer en tekenaar van mensfiguren en portretten. Maar ook als ontwerper van medailles en penningen (waaronder een bronzen penning van de gemeente ’s-Gravenhage), als schepper van verzetsmonumenten in onder meer Vlaardingen, Deventer en Zeist en van het watersnoodmonument in Hontenisse. Enkele werken van hem zijn opgenomen in de collectie van het Gemeentemuseum Den Haag.</p>
<p>Stijl en werkwijze van Wolbers zijn verwant aan die van de beeldhouwers van de Amsterdamse School (1916-1926). Zijn beelden vertonen sterke overeenkomsten met het werk van Mendes da Costa, Hendrik van den Eijnde en Hildo Krop. Wolbers was geen vernieuwer, maar heeft desondanks een belangrijke bijdrage geleverd aan de ‘aankleding’ van de openbare ruimte. Beheersing van ambachtelijke vaardigheden, anekdotische benadering en aandacht voor het dagelijks leven stonden centraal in het werk van het legertje ambachtelijke beeldhouwers waartoe Wolbers behoorde.</p>
";steenachtig;Conradbrug;Veiligheid in verkeer, Dirk Wolbers, 1937;Ralph Kämena;Lidwien Nielander, eindredactie Sandra Spijkerman;;Den Haag, Conradkade, 2563 AA Den Haag, Nederland;52.08066657308723;4.282670688193457;;;Wolbers, Dirk;;;;79288.0910735402;455286.324873398
339;Twee beelden;"<p>Johannes Petrus Hendricus, kortweg Joop, van Lunteren kreeg de bijnaam ‘De Zuidhollandse Krop’. Verwonderlijk is dat niet, want zoals Hildo Krop (1884-1970) in Amsterdam veel openbare gebouwen van gestileerd bouwbeeldhouwwerk voorzag, zo deed Joop van Lunteren dat onder meer in Den Haag, waar hij vanaf 1918 tot zijn dood heeft gewoond. De beeldhouwer voerde zijn bouwplastieken en wandreliëfs bij voorkeur uit in zachte (zand)steensoorten.</p>
<p>Ook de twee beelden van een jongen en een meisje die vrij onopvallend aan beide uiteinden van het muurtje op de Conradbrug zijn geplaatst, werden uitgevoerd in een zachte steensoort. De gehurkte jongen concentreert zich volledig op zijn handarbeid. Het popperige meisje met mooie krullen, zondagse schoentjes en een keurig gestreken plooirok drukt aandoenlijk een konijntje tegen zich aan. De twee beelden zijn kenmerkend voor het werk en de opvattingen van Joop van Lunteren.</p>
<p>Van Lunteren was één van de medewerkers van Hendrik van den Eijnde, die tot de belangrijkste beeldhouwers van de Amsterdamse School (1916-1926) gerekend wordt. In de werkplaats van zijn Amsterdamse leermeester bekwaamde Van Lunteren zich in het vervaardigen van sculpturale versieringen voor het Scheepvaarthuis. Deze leerschool, waar gestreefd werd naar een optimale versmelting van sculptuur en architectuur, is bepalend geweest voor de wijze waarop hij later opdrachten van de Rijksgebouwendienst en versieringen aan bruggen en gebouwen in Delft, Den Haag en Rotterdam uitvoerde.</p>
";steenachtig;Conradbrug;Twee beelden, Johannes Petrus Hendricus Lunteren,;Ralph Kämena;Lidwien Nielander, eindredactie Sandra Spijkerman;;Laan van Meerdervoort 209, 2517 BC Den Haag, Nederland;52.08060063882341;4.282507073443549;209;Laan van Meerdervoort;Lunteren, Joop van;;;;79276.76481152;455279.160373359
340;Mechanisch insect;"<p>Aan het eind van de jaren vijftig moest de Laan van Meerdervoort tussen de Muurbloemweg en de Kijkduinsestraat worden verbreed. Door een toename van het autoverkeer was de statige enkele rijbaan niet langer toereikend. Daar bovenop zorgden de aangrenzende uitbreidingswijken Waldeck en Loosduinen ook voor extra verkeer. Bij het uitbreidingsplan Waldeck werd ook aan de verfraaiing van de openbare ruimte gedacht. Zo kwam een sculptuur van de bekende Voorburgse kunstenaar Aart van den IJssel terecht op het schoolplein van een gemeentelijke lagere school aan de nabijgelegen Mozartlaan.</p>
<p>Van rood koper heeft Van den IJssel een puntig uitziende ‘Mechanisch insect’ gevormd. In sommige opzichten doet het beeld denken aan een machine, op andere momenten heeft het meer weg van een insect. De sculptuur is karakteristiek voor het werk waarmee deze kunstenaar bekendheid kreeg. Gefascineerd door de schoonheid én de wreedheid van de natuur en door kunst van oervolkeren maakte Van den IJssel fantasievolle wezens, merkwaardige insecten, gepantserde paarden en stekelige zonnen. In Den Haag is meer werk van hem te vinden in de openbare ruimte.</p>
<p>Voordat Van den IJssel zijn insect op groot formaat uitvoerde, maakte hij een schaalmode. Dit model, dat wat formaat betreft ongeveer een derde van het uiteindelijke beeld betrof, is in 1960 door het Gemeentemuseum aangekocht.<br />
Het grotere buitenbeeld bij de school was in de loop van de tijd kapot gegaan. In 2011 de gemeente in 2011 het restaureren door Theo Noordanus van koperbewerkingsatelier Zoppi. Hij had in het verleden samen met Aart van den IJssel beelden vervaardigd. Toen het beeld in volle glorie was hersteld, heeft het een nieuwe plek gekregen op de kop van de Laan van Meerdervoort aan de Ockeburghsestraat.</p>
";koper / steenachtig;in een middenberm, ter hoogte van de Kijkduinsestraat en de Ockenburghstraat;Mechanisch insect, Aart van der IJssel, 1959;Ralph Kämena;Sandra Spijkerman;;Laan van Meerdervoort, Den Haag, Nederland;52.06123808578203;4.227113682281103;;Laan van Meerdervoort;IJssel, Aart van den;;;;75445.5323959712;453184.344666343
329;"L&#8217;Homme";"<p>Soms zijn ze bescheiden en nauwelijks merkbaar aanwezig, soms claimen ze heel onontkoombaar de aandacht van voorbijgangers. Dat zijn de beelden van Lon Pennock. In de categorie blikvangers scoort ‘L’Homme’ heel hoog. Het beeld uit 1973 stond oorspronkelijk bij de ingang voor de eerste hulp aan de linkerzijde van het Leyenburg Ziekenhuis. Het is ongeveer 5 meter hoog en ging moeiteloos de strijd om de aandacht aan met het nabijgelegen gebouw. Door nieuwbouw en herinrichting kreeg het een andere plek. Nu markeert het het begin van het naastgelegen Florence Nightingalepark aan de kant van de Leyweg.</p>
<p>De titel ‘L’Homme’ rechtvaardigt de veronderstelling dat het beeld representatief is voor de mensvisie van Pennock. ‘Zie de mens’ roept het beeld de passanten toe. Wat de mensvisie van de maker precies inhoudt, is moeilijk aan te geven, want de vormentaal is tot een absoluut minimum teruggebracht. Franje en versiering ontbreken. Feitelijk gaat het om twee vormen die het spiegelbeeld van elkaar zijn. Ze contrasteren maar tegelijkertijd vervolmaken ze elkaar ook. Samen vormen ze een tweedelig beeld dat zich heel duidelijk manifesteert als een eenheid in tegendelen.</p>
<p>Hoewel hij constructivistische principes hanteert, richt Pennock zich in zijn vormentaal op concrete vertrekpunten. Dat geldt ook voor ‘L’Homme’. De beeldhouwer permitteert zich een grote mate van artistieke vrijheid, maar laat niet na om zijn wereldbeeld en mensbeeld te verankeren in eenvoudige geometrische vormen en overzichtelijke symbolen. Pennock heeft altijd materiaalonderzoek gedaan. Daarnaast bekijkt hij altijd zorgvuldig hoe een sculptuur zich verhoudt tot zijn directe omgeving. Zijn ‘L’Homme’ is bij het ziekenhuis dan ook beslist op zijn plaats.</p>
";aluminium;aan de kant van de Leyweg aan het begin van het Florence Nightingalepark naast het ziekenhuis;L'Homme, Lon Pennock, 1973. Op nieuwe locatie naast het ziekenhuis en de oude situatie naast de ingang van de Eerste Hulp.;Ralph Kämena;Wim van der Beek, eindredactie Sandra Spijkerman;;Constance Gelderblomlaan 21, 2545 EP Den Haag, Nederland;52.05502626787287;4.265177972560892;21;Constance Gelderblomlaan;Pennock, Lon;;;;78045.0041116561;452452.252747042
330;Meisje met dwarsfluit;"<p>Dwarsfluit of gitaar spelen doe je meestal niet in een drukke straat waar het geluid overstemd wordt door het verkeerslawaai, maar in een voetgangerstunnel of verkeersluwe promenade, in een park of plantsoen. Om die reden voelen beelden van musicerende mensen zich vaak beter thuis op locaties waar ze door voorbijgangers ‘gehoord’ en gezien worden. Ze creëren even een moment van rust of bezinning in een gejaagde wereld.<br />
Het dwarsfluit spelende meisje voelt zich helemaal senang in het midden van het plantsoen aan de Larensestraat, waar ze alle aandacht van voorbijgangers naar zich toetrekt. Rob Pleysier modelleerde het meisje vlot en vaardig. Ze straalt levenslust en dynamiek uit en gaat volledig op in haar fluitspel. Een vergelijkbare vorm van aandacht en overgave etaleert de kunstenaar in al zijn beelden.<br />
Pleysier werd opgeleid tot beeldhouwer aan de Koninklijke Academie van Beeldende Kunsten in Den Haag. Van bekende docenten als Dirk Bus en Pieter de Hont leerde hij de fijne kneepjes van het vak. Later werkte hij ook zelf als docent aan een technische school in Rotterdam.<br />
Als beeldhouwer heeft Pleysier zich altijd sterk verbonden gevoeld met de figuratieve traditie. Hij werkte in verschillende materialen (naast brons onder meer ook in beton) en spreidde in zijn werk een warme belangstelling en genegenheid voor de mens tentoon. Hij bestudeerde het menselijk handelen nauwgezet en slaagde er steeds weer in om mensen te vangen in het moment, alsof hij ze betrapte of bespioneerde zonder dat ze dat in de gaten hadden.</p>
";Brons;midden van plantsoen;Meisje met dwarsfluit, Rob Pleysier, 1983;Ralph Kämena;Wim van der Beek, eindredactie Sandra Spijkerman;;Larensestraat 54-2, 2574 VD Den Haag, Nederland;52.0672437574104;4.276426248187182;54-2;Larensestraat;Pleysier, Rob;;;;78837.2292206238;453799.574649708
331;Monument Saksen Weimar;"<p>Met z’n vijftien meter is het een imposant kunstwerk, het monument ter nagedachtenis aan hertog Karel Bernard van Saksen Weimar Eisenach aan het Lange Voorhout bij de voormalige Amerikaanse ambassade. Het belangrijkste deel van het monument wordt gevormd door een obelisk. Dat bouwmeester Hugo Vogel voor de obelisk koos, is niet zo gek. Als docent bouwkunde aan de Koninklijke Academie van Beeldende Kunsten in Den Haag had hij een duidelijke voorliefde voor het classicisme, een stijl geïnspireerd op de kunst en de architectuur van de klassieke oudheid. En daarin komt deze vorm regelmatig voor.<br />
Bovenop de obelisk van zandsteen bevinden zich een aantal attributen van brons. De vlaggen, wapens, een krans en een helm verwijzen naar de hertog, die veel aanzien genoot als krijgsheer. Op minder grote hoogte is zijn bronzen portretmedaillon geplaatst met links en rechts daarvan lauwerkransen, als symbool van de overwinning. Attributen en medaillon zijn van schilder/beeldhouwer Johan Koelman, die ook het Onafhankelijkheidsmonument op Plein 1813 voor zijn rekening nam. Koelman was bovendien jarenlang directeur van de Academie van Beeldende Kunsten in de hofstad.<br />
Hertog Saksen Weimar werd in 1866 geëerd met een monument vanwege zijn verdiensten voor ons land. Hij behaalde als kolonel goede resultaten in de slagen bij Quatre-Bras en Waterloo (1815) en werd tot generaal-majoor bevorderd. Tijdens de Belgische Opstand versloeg hij de Belgen bij Leuven en droeg ertoe bij dat Maastricht in Nederlandse handen bleef. Na de afscheiding van België reorganiseerde hij het Nederlandse leger. Na de afscheiding van België reorganiseerde hij het Nederlandse leger. Eind 1848 reisde hij af naar Nederlands-Indië. Daar was hij als commandant van het Koninklijk Nederlandsch-Indisch Leger (KNIL) betrokken bij de laatste fase van drie strafexpedities tegen enkele Balinese vorstendommen. Zijn opdracht was om diplomatie boven wapengekletter te verkiezen. Hierdoor kwam tijdelijk een einde aan de strijd die onder de autochtone bevolking voor veel slachtoffers had gezorgd. De in de wapentrofee zichtbare kris, die ook op Bali als traditioneel steekwapen werd gebruikt, verwijst naar de jaren dat de hertog actief was in Nederlands-Indië.</p>
";natuursteen / zandsteen / brons;bij de voormalige Amerikaanse ambassade;Monument Saksen Weimar, Hugo Pieter Vogel, Johan Philip Koelman, 1866;Ralph Kämena;Nicole Spaans, eindredactie Sandra Spijkerman;;102 Lange Voorhout;52.0825546216999;4.3145851221295;102;Lange Voorhout;Koelman, Johan Philip;;;;81478.7080295006;455463.564308688
332;Monument Emma-bank;"<p>‘In dankbare herinnering aan en ter vererende nagedachtenis van H.M. Koningin Emma’ staat gebeiteld in het steen van deze monumentale bank met houten zitting. Het is een monument zonder franje, strak en eenvoudig in z’n vormgeving. De oorspronkelijke bank werd in 1935 ontworpen door Jan Wils en opgedragen aan koningin Emma. De architect Wils was een van de pioniers van het Nieuwe Bouwen, een stroming in de architectuur waarin het sobere functionalisme terrein won op de decoratieve bouwstijl van de Amsterdamse School (1916-1926). Het Olympisch Stadion in Amsterdam (1928) is van Wils’ hand.<br />
Na de dood van haar man koning Willem III in 1890 werd Emma, geboren prinses van Waldeck-Pyrmont (1858-1934), regentes voor haar tienjarige dochter Wilhelmina, de troonopvolgster. Emma was een bijzonder populaire koningin. Het spreekt vanzelf dat er kort na haar overlijden in 1934 ideeën ontstonden voor een eerbetoon. In 1935 zond Wils zijn ontwerp voor een monumentale bank in voor een prijsvraag van de Orde van Vrijmetselaren. Drie jaar later werd zijn gedenkteken uitgevoerd en onthuld. Helaas raakte het monument in de Tweede Wereldoorlog zwaar beschadigd. De huidige bank is een iets aangepaste reconstructie van Wils&#8217; eerdere gedenkteken.<br />
Dat de bank schuin voor het Paleis Lange Voorhout staat, is zeker geen toeval. Dit stadspaleis was een van de favoriete verblijven van de koningin. Koningin Emma verwierf het pand in 1896. Ze liet het grondig renoveren en verbouwen en woonde er tot haar dood in 1934. Het 18e-eeuwse Paleis Lange Voorhout functioneert sinds 1993 als zelfstandig museum ‘Escher in het Paleis’ en herbergt onder meer een omvangrijke collectie werken van gelijknamige kunstenaar.</p>
";natuursteen / hout;schuin tegenover Paleis Lange Voorhout;Monument Emma-bank, Jan Wils, 1959;Ralph Kämena;Nicole Spaans, eindredactie Sandra Spijkerman;;84 Lange Voorhout;52.0829934607532;4.31402447797634;84;Lange Voorhout;Wils, Jan;;;;81441.0030907014;455512.953282363
333;Flaneur;"<p>Naar wie zwaait hij daar? Vriendelijk, de blik omhoog gericht. Misschien zegt ‘Flaneur’ journalist mr. Eduard Elias (1900-1967) gedag, de bedenker van zijn personage. Elias vertoefde graag aan de overkant bij restaurant ‘Royal’, destijds Lange Voorhout 44. Ach, misschien is het niemand in het bijzonder, of juist eenieder, want een flaneur pleegt nu eenmaal veelvuldig te groeten.<br />
Op 13 juni 1968 werd het beeld ‘Flaneur’ van Theo van der Nahmer onthuld, een eerbetoon aan Elias, die onder het pseudoniem Flaneur in de krant ‘Het Vaderland’ schreef over Haagse zaken. In ‘Het Vaderland’ van 10 juni 1968 zegt Van der Nahmer over de sculptuur: ‘[&#8230;] De figuur Elias heb ik als het ware met Flaneur verbonden, dat is niet aan de buitenkant te zien, maar aan het innerlijk. Het is een Hagenaar geworden, je kunt hem niet in Rotterdam zetten. Dat zei de burgemeester tenminste ook meteen toen hij het beeld zag: Ja, het is een echte Hagenaar!’<br />
Wie anders dan de Haagse beeldhouwer Van der Nahmer had dit beeld kunnen maken. Hij koos voor abstract of figuratief al naar gelang de opdracht en de locatie. Zijn figuratieve bronzen zijn luchtig en licht, in de zin dat het materiaal nooit massief oogt. Dat geldt ook voor ‘Flaneur’. Aanvankelijk werd de opdracht aan de beeldhouwer Mari Andriessen vergeven. Andriessen gaf de opdracht echter terug. En vervolgens klopte het comité bij Van der Nahmer aan.<br />
Van der Nahmer had het beeld in gedachten al ontworpen, want hij wist van de opdracht uit de krant. Flaneur speelde door zijn hoofd en ging voor hem leven. Een figuur met bolhoed, stokje en in de zak van zijn jas een krant, vrolijk goedendag zeggend. En zo is het geworden, met het opschrift: ‘Flaneur – Ik zie rond &#8230; en glimlach’.</p>
";beeld brons / sokkel steen;gazon tegenover nr. 42;Flaneur, Theo van der Nahmer, 1968;Ralph Kämena;Nicole Spaans, eindredactie Sandra Spijkerman;;42 Lange Voorhout;52.0832255705823;4.31266762455344;42;Lange Voorhout;Nahmer, Theo van der;;;;81348.3870719501;455540.15138885
334;Johan van Oldenbarnevelt;"<p>Daar zit hij; langs de Lange Vijverberg, met zicht op de Hofvijver, Johan van Oldenbarnevelt. De vingers van de rechterhand wijzen naar de borst op de plaats van het hart. In de linkerhand houdt hij zijn befaamde stokje dat het Rijksmuseum daadwerkelijk bezit. Het hoofd hangt enigszins lijdzaam naar voren. Mogelijk zijn dit subtiele verwijzingen van beeldhouwer Oswald Wenckebach naar de tragische dood van de landsadvocaat.<br />
De vormgeving van het beeld uit 1954 is verder opvallend traditioneel voor de anders zo experimenteel werkende Wenckebach. Waren beperkende randvoorwaarden van de opdracht hieraan debet? Of vond de kunstenaar het ongepast deze grote staatsman in een moderne stijl uit te beelden? We weten het niet. Maar vaststaat dat Wenckebach – ondanks, of juist dankzij de behoudende weergave – erin is geslaagd een uiterst gevoelig portret te maken.<br />
Evenals Johan de Witt is Van Oldenbarnevelt (1547-1619) lang omstreden geweest. Een eerbetoon aan Van Oldenbarnevelt liet zelfs tot na de Tweede Wereldoorlog op zich wachten. Toch had ons land veel aan hem te danken. Van Oldenbarnevelt loodste de Republiek in de functie van landsadvocaat door één van haar roerigste tijden. Hij zorgde tijdens de Tachtigjarige Oorlog voor een goed leger en de steun van Engeland en Frankrijk. Hierdoor was prins Maurits, die op zijn voorspraak stadhouder was geworden, in staat successen te behalen in de strijd tegen de Spanjaarden.<br />
In 1617 kwamen Maurits en Van Oldenbarnevelt lijnrecht tegenover elkaar te staan. Een hoogoplopend kerkelijk conflict kreeg een politieke lading. Dit zette de verhoudingen tussen beiden, en ook die in het land, op scherp. Om de eenheid binnen de Republiek te bewaren grepen Maurits en de Staten-Generaal in. Van Oldenbarnevelt werd in augustus 1618 gearresteerd en wegens hoogverraad op dubieuze gronden veroordeeld. In 1619 werd hij op het Haagse Binnenhof vóór de Ridderzaal onthoofd.</p>
";bronzen beeld, stenen sokkel;plantsoen langs Schelpenpad;Johan van Oldenbarnevelt, Oswald Wenckebach, 1954;Ralph Kämena;Nicole Spaans, eindredactie Sandra Spijkerman;;20 Lange Vijverberg;52.0806015875756;4.31157459018628;20;Lange Vijverberg;Wenckebach, Oswald;;;;81269.1454757651;455249.34205221
318;Plastiek;"<p>In de vijver van de Haagse paleistuin staat een glanzend roestvrijstalen beeld: een abstracte sculptuur met een rank postuur. Op een rijzige staander ligt &#8211; als de doorgeslagen arm van een weegschaal &#8211; een balk met een golvende bovenzijde. Op het hoogste punt van de balk is een element aangebracht dat doet denken aan een vaan.</p>
<p>Het beeld werd in 1987 gemaakt door van . De beeldhouwer/schilder timmert vooral aan de weg in Frankrijk, waar hij woont en werkt. Toch haalde hij in mei 2006 de Nederlandse pers. Samen met zijn nicht en haar man had hij in Tilburg een tentoonstelling ingericht. Van Lamsweerde verzorgde de driedimensionale toevoegingen aan het geraffineerd gestileerde werk van het beroemde fotografenduo Inez van Lamsweerde (1963) en Vinoodh Matadin (1961).</p>
<p>Gehangen aan lichtroze wanden liet Van Lamsweerde uit portretfoto’s van model Amanda Moore grillig kronkelende, lange, dunne staalsprieten komen. Aan het hoofd van het model dat in halfslaap verkeert, lijken tastbaar geworden gedachtespinsels of ideeën uit een droomwereld te ontspruiten.</p>
<p>Het was overigens niet speciaal voor deze tentoonstelling dat Van Lamsweerde fragiele, draadachtige sculpturen vervaardigde. Begin jaren zeventig ontstaan in zijn beeldtaal de eerste vormen die wijzen in die richting. De hermetische gesloten volumes, waarmee hij zijn geometrisch abstracte beelden in de jaren zestig componeert, vervangt hij dan door ranke vormen. Zijn beelden worden daardoor transparanter en lichter. Deze trend zet zich door, vooral in zijn kleinere sculpturen. Op exposities toont hij constructies van lange en korte, dikke en dunne metaaldraden, die hij combineert met plaatjes en staafjes. Van Lamsweerde tekent als het ware met metaal in de ruimte.</p>
";staal;In de vijver bij de Koninklijke Stallen;Plastiek, Eugène van Lamsweerde, 1987;Ralph Kämena;Nicole Spaans, eindredactie Sandra Spijkerman;;Carnegieplein 4, 2517 KJ Den Haag, Nederland;52.08176286392952;4.303844898950215;4;Carnegieplein;Lamsweerde, Eugène van;;;;80741.2552787711;455386.413357894
319;Eikenbladeren;"<p>Praktisch. Zo kun je de eikenbladeren die Jan Roëde jr. en Hugo van Valkenburg als wegwijzers bedachten door de destijds nieuwe wijk Kortenbosch beslist noemen. Dat er die praktische kant aan zit heeft te maken met de opdracht. Oorspronkelijk kreeg dit gelegenheidsduo in 1979 het verzoek om verplaatsbare elementen voor de nog te bouwen wijk Kortenbosch te ontwerpen. De elementen moesten de looproute van het centrum (voormalige badhuis Torenstraat) naar het speelplein aan de Sirtemastraat markeren. Uiteindelijk hebben de kunstenaars afgezien van verplaatsbare elementen. Hun bewegwijzering bevindt zich op vaste plaatsen: in stoepen en pleintjes en op muren en gevels van huizen.</p>
<p>Dat Roëde en Van Valkenburg voor een natuurlijk vorm kozen, ligt voor de hand in een wijk met de naam Kortenbosch. Toch zijn de eikenbladeren niet louter praktische wegwijzers. Door het gebruikte materiaal hebben de kunstenaars iets extra’s toegevoegd. Daarbij gaat het niet zozeer om de in granito uitgevoerde eikenbladeren, maar om die bladeren die zijn gemaakt van materiaal dat op weersgesteldheden als vochtigheid en temperatuur reageert. Na lang zoeken vond het duo in de VS een fabrikant die een folie leverde met vloeibare kristallen dat onder weersinvloeden van kleur verandert. Daarom verkleuren sommige eikenbladeren bij vocht van blauw naar rood, terwijl anderen door temperatuurstijging of -daling alle kleuren van de regenboog aannemen. Overigens hebben de kunstenaars de met het kwetsbare folie gevormde bladeren ter bescherming in perspex verpakt.</p>
<p>Dat Roëde, zoon van de bekende Haagse schilder Jan Roëde sr., en Van Valkenburg iets immaterieels – in dit geval veranderingen onder invloed van het weer – materialiseerden was voor hen niet ongebruikelijk. Zeker Van Valkenburg deed dat vaker in zijn kunst. Hij onderzocht bijvoorbeeld hoe hij beweging (driedimensionaal) kon vastleggen.</p>
";perspex en granito/beton;In deze wijk Kortenbosch tussen Z.H.B.Hoven, Noordstraat, Sirtemastraat en Geest in het wegdek en op gevels;Eikenbladeren, Jan Roëde jr. en Hugo van Valkenburg, 1983;Ralph Kämena;Sandra Spijkerman;;Z.H.B.-Hoven 45, 2513 PV Den Haag, Nederland;52.076819772889806;4.297845489835357;45;Z.H.B.-Hoven;Roëde jr., Jan;Valkenburg, Hugo van;;;80321.7943357402;454842.648645872
320;Lopende man en vrouw;"<p>Man en vrouw lopen in de richting van de deur van het voormalige clubhuis Het Anker. De twee figuren, opgebouwd uit grote keramische tegels, vormen samen het kunstwerk dat de Scheveningse keramist Leontine Pronk in 1986 voor het buurthuis aan de Noordwal 117 maakte. Man en vrouw fungeren als richtingaanwijzer, maar staan ook voor dé buurtbewoner die op weg is naar een informatiebijeenkomst of een gezellige bingoavond.</p>
<p>Op de vraag wat nu precies de aanleiding was voor de plaatsing van dit kunstwerk, antwoordt Louis Schuerman, destijds teamleider bij Het Anker: ‘Het buurthuis is gevestigd in een oud schoolgebouw. De lange buitenmuur vormde een gesloten front. Om dat te doorbreken wilden we iets op de gevel aanbrengen. Het werd het keramische tegeltableau van Leontine Pronk, een kunstwerk dat tevens heel goed tot uitdrukking brengt dat het buurthuis dé plek in de wijk is waar mensen samenkomen.’</p>
<p>In dit kunstwerk staat de mens centraal. Toch komt de menselijke gestalte in het vrije werk van Pronk niet voor. Ze maakte onder andere abstracte beelden in ruwe, krachtige vormen, gedecoreerd met een enkel mysterieus teken. Deze beelden weerspiegelen haar bron van inspiratie: het ongerepte, woeste berglandschap.</p>
<p>In 1993 ging ze kleur toevoegen aan de glazuren, daarvoor werkte ze steeds met aardtinten. Het tegeltableau ‘Lopende man en vrouw’ heeft dan ook – op een geel accent na – geen felle, opvallende kleuren.</p>
";keramiek;nr. 117, op de gevel van clubhuis Het Anker;Lopende man en vrouw, Leontine Pronk, 1986;Ralph Kämena;Nicole Spaans, eindredactie Sandra Spijkerman;;Noordwal 117, 2513 ED Den Haag, Nederland;52.07849387580416;4.300179183483124;117;Noordwal;Pronk, Leontine;;;;80484.5556447165;455026.494380547
321;De Beeldengalerij;"<p>Halverwege tussen stadhuis en Bijenkorf begint het op te vallen: er staan sculpturen op de stoep en langs de weg. Al flanerend ontdek je er steeds meer. Ze staan allemaal op een bijna identieke sokkel. De beelden zelf zijn echter uitermate verschillend. Deze ‘Beeldengalerij’ is in 1990 bedacht door beeldende kunstenaar Peter Struycken in opdracht van Stroom Den Haag. Het was het eerste grote beeldenproject van deze instelling.</p>
<p>In het drukke voetgangersgebied van de Grote Marktstraat, de Kalvermarkt en het Spui plaatste Struycken om de 25 meter een beeld. Veertig in totaal. Om een verbinding te leggen tussen de sculpturen en de omringende architectuur, bedacht hij een uniforme sokkel. De maatvoering van beeld en sokkel, respectievelijk (maximaal) 180-200 cm en 95 cm hoog, verhoudt zich tot de omliggende gebouwen.</p>
<p>Keramist Geert Lap (1951) heeft de sokkel ontworpen. Lap koos voor een ovale vorm met een kern van granito. Over de sokkel wordt een stalen huls geplaatst, waarop de verschillende kunstenaars hun beeld kunnen bevestigen. Door deze constructie en door de maatvoering passen de beelden in een transportkooi. Zo kunnen de sculpturen met enige regelmaat van plaats wisselen, waardoor het beeldenlint altijd verrassend blijft.</p>
<p>Toen de voetgangerszone Grote Marktstraat, Kalvermarkt en Spui in 2010 klaar was, stonden er uiteindelijk veertig beelden op evenveel sokkels. Allemaal gemaakt door Nederlandse beeldhouwers. Sommigen van hen genieten nationale en zelfs internationale erkenning, anderen zijn vooral in Den Haag en omstreken bekend. Samen bieden ze de voorbijganger een dwarsdoorsnede van de Nederlandse beeldhouwkunst aan het eind van de 20<sup>e</sup> en het begin van de 21<sup>e</sup> eeuw. Welke sculptuur van wie is, valt te lezen op de ronde bronzen tekstbordjes die in de grond naast elk beeld liggen. De Haagse illustratief typograaf Rudo Hartman (1945) tekende voor het ontwerp daarvan.</p>
<p>Dat alle sokkels sinds 2010 bezet zijn betekent niet het einde van het project. Inmiddels heeft de Haagse beeldhouwer André Kruysen P. Struycken als conservator opgevolgd. Hij heeft de taak om de sculpturen periodiek van plaats te laten verwisselen. Daarnaast zorgt hij ervoor dat de galerij verrijkt wordt met nieuwe beelden. Zo blijft ‘de Beeldengalerij’ ook in de toekomst een actueel overzicht bieden van de Nederlandse beeldhouwkunst.</p>
";;;De Beeldengalerij in centrum. Open depot in het Zuiderpark.;Stroom Den Haag (centrum), Ralph Kamena (Open Depot);Sandra Spijkerman;;Grote Marktstraat 109, 2511 BJ Den Haag, Nederland;52.077594804987875;4.315009275329595;109;Grote Marktstraat;Struycken, Peter;;;;81499.6293354187;454911.353589013
322;De dematerialisatie van de vijf geboden in de vijf zintuigen;"<div>
<p class=""xxxmsonormal"">Naast de tien geboden die door God aan Mozes (profeet en de leider van het Hebreeuwse volk) werden gegeven op de berg Sinaï, zijn er de vijf geboden van de rooms katholieke kerk. Die hebben betrekking op het morele en christelijke leven en helpen bij het dichterbij de heer en elkaar komen. Op zon- en feestdagen wordt er niet gewerkt en neemt men deel aan de Eucharistie, tenminste eenmaal per jaar wordt er gebiecht, op door de kerk vastgestelde dagen wordt er geen vlees gegeten en wordt het vasten in acht genomen. Eet met Pasen ‘het brood des Heren’ en tenslotte dient men de kerk bij te staan in haar noden.</p>
</div>
<div>
<p class=""xxxmsonormal"">De titel van de sculptuur <i>De dematerialisatie van de vijf geboden in de vijf zintuigen </i>(2019) van kunstenaar Tirzo Martha (Willemstad, Curaҫao, 1965) verwijst hiernaar, maar impliceert tegelijkertijd dat de geboden uit elkaar vallen op het moment dat wij ze via onze zintuigen tot ons nemen.</p>
</div>
<div>
<p class=""xxxmsonormal"">Martha – in 2019 winnaar van de 11<sup>e</sup> Wilhelminaring, een oeuvreprijs voor Nederlandse beeldhouwkunst – geeft niet expliciet aan hoe hij daarover denkt, maar zinspeelt op het feit dat de mens tijdens zijn leven vaak op hele andere dingen de nadruk legt, waardoor er meer persoonlijke geboden ‘ontstaan’.</p>
</div>
<div>
<p class=""xxxmsonormal"">De kunstenaar verwerkt alledaagse objecten in zijn beeld. Zoals een barbecue, afro-kammen, een schotelantenne en een pispot. De gebalde vuisten aan de bovenkant van elke afro-kam verwijzen naar de strijd tegen racisme. Het beeld bovenop is oorspronkelijk gemaakt van hout en wordt op Curaҫao door Haïtiaanse straatverkopers verkocht als pronkstuk. Het doet denken aan <i>De Denker</i> (1881) van beeldhouwer Auguste Rodin, maar dan in Caraïbische vorm en houding. In het rubber van de autoband tenslotte valt te lezen dat de band werd geproduceerd in Indonesië, een voormalige Nederlandse kolonie. Wat natuurlijk een verwijzing is naar de geschiedenis van Nederland als koloniale macht.</p>
</div>
<div>
<p>De verschillende onderdelen van het beeld worden bij elkaar gehouden door de paal van een galg. Als bindmiddel voldoet het, maar bestraffing en de dood zijn uiteindelijk natuurlijk niet de dingen waarvan je wilt dat ze een samenleving bij elkaar houden.</p>
</div>
";Brons, beton en rubber;;De dematerialisatie van de vijf geboden in de vijf zintuigen, Tirzo Martha, 2019;Eric de Vries;Lennard Dost;https://www.orenenogentekort.nl/wp-content/uploads/2021/09/Kopie-van-6.-Tirzo-Martha-De-dematerialisatie-van-de-vijf-geboden.mp3;Den Haag, Kalvermarkt-Stadhuis, 2511 CB Den Haag, Nederland;52.0779793169502;4.316525318385329;;;Martha, Tirzo;;;;81604.1819640776;454952.596777359
323;And Life Is Over There;"<p>Daar staat ze dan. Zomaar poedelnaakt in het centrum van Den Haag. Behalve borsten heeft deze vrouwenfiguur ook een piemel en dus verenigt ze beide seksen in zich. Prachtig rechtop balanceert ze een klein leeuwachtig wezentje bovenop haar hoofd, alsof ze een Egyptische godin is. Haar houding en de glimlach om haar mond roepen daarnaast associaties op met klassieke Griekse beelden (kouroi). Net zo gemakkelijk als de twee geslachten samenvloeien, lopen heden en verleden, symbolen en werkelijkheid in elkaar over. Dit intrigerende beeld van Femmy Otten is dan ook een ode aan de vrijheid van denken. De poëtische titel is ontleend aan een gedicht van Emily Dickinson (1830-1886).</p>
<p>Vier jaar lang werkte Otten aan haar eerste bronzen beeld voor buiten en voerde ze gesprekken met haar opdrachtgever Stroom Den Haag. Kon al dit bloot wel in de openbare ruimte? Preutsheid breidt zich steeds verder uit. Gewoon bloot mag niet meer. Terwijl tegelijkertijd letterlijk iedereen – ook kinderen – op internet direct toegang hebben tot al het denkbare pornografische beeldmateriaal. Met haar sculptuur wil Otten juist een lans breken voor natuurlijk bloot. &#8216;Het gaat me er niet om te provoceren’, zegt Otten in een interview met Anna van Leeuwen in de Volkskrant (9 november 2017). “Ik begrijp eigenlijk niet hoe blootheid en liefde kwetsend kunnen zijn.&#8217;</p>
<p>Na een werkperiode aan de Rijksakademie in Amsterdam (2011/2012) won Otten de Volkskrant Beeldende Kunstprijs 2013 en het jaar daarna was zij één van de vier kunstenaars die een staatsieportret van de koning mocht maken. In al haar portretten, sculpturen van hout en gips en haar tekeningen weet Otten het zeer persoonlijke al schavend en schurend te transformeren tot iets universeels. Otten’s uitermate zorgvuldige en ambachtelijke werkwijze zorgt letterlijk en figuurlijk voor vertraging. Liefdevol weet zij onze kwetsbaarheid zichtbaar te maken. Daarom is het bloot van Otten ontwapenend.</p>
";Brons;;And Life Is Over There, Femmy Otten, 2017;Eric de Vries;Sandra Spijkerman;https://www.orenenogentekort.nl/wp-content/uploads/2021/09/Kopie-van-22.-Femmy-Otten-And-live-is-over-there.mp3;Grote Marktstraat 145, 2511 BJ Den Haag, Nederland;52.07747281880062;4.314918896186826;145;Grote Marktstraat;Otten, Femmy;;;;81493.2335598842;454897.874103082
324;RE/FLEC/TOR;"<div>
<p class=""xxxxxmsonormal"">De publieke ruimte is volgens Navid Nuur bij uitstek het domein van mensen en beweging. Helemaal als die ruimte is gesitueerd in het centrum van een grote stad, zoals Den Haag. Mensen zijn daar dag en nacht aanwezig. Stilte is er nauwelijks, geluid en beweging zwelt aan, klinkt na, en dooft uit, waarna de cyclus weer van voren af aan begint.</p>
</div>
<div>
<p class=""xxxxxmsonormal"">Nuur – opgeleid aan de Hogeschool voor de Kunsten Utrecht (Utrecht) en het Piet Zwart Institute (Rotterdam) en woonachtig en werkzaam in Den Haag –  wilde dat zijn beeld <b><i>RE/FLECT/OR </i></b>(2018) die dag en nachtbewegingen op de één of andere manier mee zou nemen.</p>
</div>
<div>
<p class=""xxxxxmsonormal"">De sculptuur bestaat uit een uitwendig architectonisch skelet, met aan de binnenzijde kleurige reflectoren. Die reflectoren zorgen ervoor dat de binnenkant door weerkaatsing van lichtstralen soms van kleur verandert en oplicht. Met name als het donker is, levert dat door de verlichting van etalages, het schijnsel van koplampen of het flitslicht van mobieltjes een prachtige kleurervaring op.</p>
</div>
<div>
<p class=""xxxxxmsonormal"">De kunstenaar, die in 2010 de Volkskrant Beeldende Kunstprijs won, een kunstprijs voor jong talent in de beeldende kunst, reflecteert op deze manier niet alleen op de stedelijke dynamiek, maar maakt ook duidelijk dat kunst op straat het leven om de sculptuur heen letterlijk reflecteert. Hij heeft een beeld gemaakt dat door kunstmatig schijnsel oplicht, en dat eigenlijk het nabeeld van stedelijke dynamiek laat zien, oftewel het residu van menselijke aanwezigheid.</p>
</div>
<div>
<p class=""xxxxxmsonormal"">Ondertussen verwijst <b><i>RE/FLECT/OR</i></b> qua vorm naar de oprukkende hoogbouw in dit deel van het centrum van Den Haag, waar door gebrek aan ruimte bij het proces van stedelijke transformatie steeds verder de hoogte in wordt gegaan. Of je vanaf grote hoogte straks nog de straat kunt zien, en dus ook het leven of een reflectie daarvan, is natuurlijk nog maar de vraag.</p>
<p>&nbsp;</p>
<p>Tekst: Lennard Dost</p>
</div>
";Metaal en reflectoren;;RE/FLEC/TOR, Navid Nuur, 2018;Sander Foederer;Lennard Dost;https://www.orenenogentekort.nl/wp-content/uploads/2021/09/Kopie-van-5.-Navid-Nuur-Reflector.mp3;Spui 40, 2511 BS Den Haag, Nederland;52.07767393142089;4.314955631149298;40;Spui;Nuur, Navid;;;;81496.0821662245;454920.210742262
325;Bambaataa;"<p><em>Bambaataa</em> van kunstenaar Gabriel Lester is een grote zwartmetalen monolieten sculptuur met daarin drie kubusvormen van lichtgrijs gaasmetaal waarbij de vormen zo zijn geplaatst dat je ze associeert met de ogen en mond van een gezicht. Door de geabstraheerde weergave van dat gezicht gaat de gedachte al snel uit naar een masker.</p>
<p>De titel van de sculptuur verwijst naar <em>Afrika Bambaata</em>, een pionier in de Electro muziek en Hiphop, die zijn naam ontleende aan de speelfilm <em>Zulu</em> (met Michael Caine), waarin Zulukrijgers weerstand bieden tegen het Britse leger. Maskers werden door de Zulukrijgers gebruikt bij tribale festiviteiten, zoals de verering van voorouders en doden, en waren niet bedoeld om iets te verhullen, maar juist om iets te representeren. Ze werden tijdens ceremonies vaak gebruikt in combinatie met dans, zang en gebaren.</p>
<p>Lester, die onder andere is opgeleid aan Hogeschool Sint-Lukas in Brussel (nu LUCA School of Arts) en de Rijksakademie van beeldende kunsten (Amsterdam) en woonachtig en werkzaam is in Amsterdam, is liefhebber van rap, Hiphop en spoken word en produceerde in de jaren tachtig van de twintigste eeuw zelf rapmuziek. Hij was oprichter van de groepen Definitely Def en Utile Connection en gaf in de jaren negentig freestyle spoken word performances met jazz- en hiphopmusici.</p>
<p>Met <em>Bambaataa</em> heeft hij nu in feite een eerbetoon gebracht aan één van zijn helden, waarbij het masker via de muzikant verwijst naar het gebruik van gezichtsbedekking bij de Zulukrijgers.</p>
<p>De ogen en mond van het beeld laten zonlicht door, waardoor holografische projecties van geometrische vormen ontstaan. Door de lichtval, die op ieder moment van de dag anders is, veranderen de projecties soms van vorm. Het beeld staat daarbij zo opgesteld dat als de zon zakt, ze als een soort spotlight de sculptuur uitlicht.</p>
<p>Je zou kunnen zeggen dat <em>Bambaataa</em> op die manier letterlijk in het zonnetje wordt gezet.</p>
<p>&nbsp;</p>
<p>Tekst: Lennard Dost</p>
";Metaal;;Bambaataa, Gabriel Lester, 2018. ;Eveline van Egdom;;https://www.orenenogentekort.nl/wp-content/uploads/2021/09/Kopie-van-37.-Gabriel-Lester-Bambaataa.mp3;Grote Markt 25, 2511 BH Den Haag, Nederland;52.07583750264127;4.310452202213293;25;Grote Markt;Lester, Gabriel;;;;81184.3514116292;454720.477140957
558;Tree Growing Trees;"<p>Halverwege de Catsheuvel bevindt zich een monument. Een herdenkingsteken ter ere van alle slachtoffers van chemische wapens. Het is gemaakt ter gelegenheid van het tienjarig bestaan van de Organisation for Prohibition of Chemical Wapons (Organisatie voor het Verbod op Chemische Wapens, kortweg OPCW) die even verderop zetelt. Er valt echter geen plaquette of gedenkplaat te bekennen, laat staan een fors beeld op een duidelijke sokkel. Hier heeft kunstenaar Voebe de Gruyter een heel nieuw soort, virtueel en tamelijk abstract monument bedacht.<br />
Samen met DS landschapsarchitecten uit Amsterdam werd een cirkel ontworpen als plek voor het monument. Daarin zijn natuurlijke elementen verwerkt, refererend aan het duinlandschap en vooruitlopend op de toekomstige inrichting van het hele omringende gebied. In die cirkel bouwde De Gruyter haar monument uit drie bomen: een echte boom – een esdoorn – , vervlochten met een zonneboom – een zonnepaneel met webcam – en als derde boom een virtuele boom. Deze laatste is op straat niet zichtbaar, maar te vinden op www.thismeldingtree.org. Daar kun je als bezoeker een bijdrage leveren aan deze oneindig doorgroeiende ‘boom’. In de stoeprand staat daarover in zeven talen te lezen: ‘Deze samenstellende boom bevindt zich in vaste toestand, onder het vriespunt. Door lichtdeeltjes uit iemands blik kan hij ontdooien, er deels mee versmelten’.</p>
<p>In haar kunstpraktijk onderzoekt De Gruyter hoe elementaire deeltjes zich gedragen. Zij gaat er vanuit dat die kleinste deeltjes van alles om ons heen met gedachten geladen kunnen zijn. Zo bevat voor haar een stukje kauwgom de tekst die de kauwer op dat moment dacht. Vertaal je deze uitgangspunten naar het OPCW-monument dan kun je zeggen dat de boom zuurstof inademt en kooldioxide uitademt, dat het zonnepaneel van zonlicht energie maakt waarmee de webcam wordt gevoed, die op zijn beurt de blik van de toeschouwer opneemt en naar de website transponeert. Via de site duik je alsmaar dieper in het zonnepaneel om uiteindelijk, aangekomen bij de allerkleinste deeltjes, die op te laden met jouw gedachten. Gewoon door je als bezoeker aan te melden.</p>
<p>Na een herinrichting van de Catsheuvel in 2021/2022 is de bestrating bij het monument iets aangepast. De stoep voor het monument ziet er daardoor iets anders uit dan op de foto&#8217;s.</p>
";boom/glas/ijzer/zonnecellen;;Tree Growing Trees, Voebe de Gruyter, 2007;Ralph Kämena en Stroom (luchtfoto);Sandra Spijkerman;;Catsheuvel 55, 2517 KA Den Haag, Nederland;52.09109885598801;4.281646296077404;55;Catsheuvel;Gruyter, Voebe de;;;;79235.5541313117;456447.984387698
559;Moeder en kind;"<p>Vrij, speels, blij, liefdevol, zorgzaam. Dat zijn de woorden die het eerst in je opkomen als je de brons ‘Moeder en kind’ van Rudi Rooijackers bekijkt. Bovendien is de brons uit 1962, op zijn hoge sokkel op het gazon van Catharinaland, vol van beweging. Dynamisch, ondanks het gebruik van forse volumes.</p>
<p>Deze vormgeving zien we begin jaren zestig ook bij andere Haagse beeldhouwers als Bram Roth (1916-1995) en Theo van der Nahmer (1917-1989). Niet opmerkelijk, want in de jaren vijftig en zestig waren er veel overeenkomsten in het werk van Haagse beeldend kunstenaars – schilders en beeldhouwers – , zo zelfs dat we spreken van de Nieuwe Haagse School. Bij het ontstaan van deze kunststroming speelde onder meer de kunstenaarsgroep Verve (1951-1957) een belangrijke rol. Rooijackers was een van de leden van het eerste uur.</p>
<p>In de Verve-tijd zijn de sculpturen van Rooijackers figuratief, maar wel tamelijk statisch en hoekig. Begin jaren zestig treden er twee veranderingen op. Rooijackers verkent het terrein van de abstractie en zijn figuratieve werk – dat hij blijft maken – wordt vloeiender en losser, zowel in vorm- als in oppervlaktebehandeling. Het beeld ‘Moeder en kind’ is daar een voorbeeld van. Het kind rent op de zittende moeder af, die bijna achterovervalt terwijl ze het kind opvangt. Ze blijft in balans door haar benen in de lucht te gooien. Rooijackers koos voor de weergave van een hoogtepunt in dynamiek. Namelijk voor het moment waarop zowel moeder als kind de armen naar elkaar uitsteken, vlak voor een innige omhelzing.</p>
<p>Het oppervlak is hier en daar ruw, met krassen en holtes. Deze onregelmatige structuur draagt bij aan het ongedwongen karakter van het beeld. Ook de grote vormen doen dat. Ze zijn weelderig en de figuren daardoor fors. In hun bewegingen echter, zijn ze frank en vrij.</p>
";Brons;;Moeder en kind, Rudi Rooijackers, 1962;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/5cd35c93-d71f-45bc-ba22-0188dd963694/media/066555ec-a158-4647-9051-dd39d786d3b2?mode=detail&view=horizontal&q=moeder%20en%20kind&rows=1&page=9;Catharinaland 195, 2591 CK Den Haag, Nederland;52.0945378092912;4.367581116838202;195;Catharinaland;Rooijackers, Rudi;;;;85129.8130786397;456744.367802613
583;Zonder titel;"<p>Geknield op het trottoir met zijn hoofd onder een stoeptegel, bedolven onder een stapel boeken of hangend aan een brandende balk: met deze zwartwitfoto’s veroverde de in IJsland geboren kunstenaar Sigurdur Gudmundsson in de jaren zeventig van de 20e eeuw de Nederlandse kunstwereld. De foto’s laten de kunstenaar zien in allerlei absurde houdingen en ongerijmde situaties. Ze zijn gebaseerd op vreemde gedachtespinsels en merkwaardige ensceneringen.</p>
<p>Tien jaar later drukt Gudmundsson zich niet langer uit in absurde, geënsceneerde foto’s. In de beeldhouwkunst vindt hij dan een meer passend medium. Net als in de schilderkunst vindt er op dat moment ook binnen de beeldhouwkunst een grote verandering plaats. Nadat jarenlang de beeldhouwkunst werd gedomineerd door abstractie en minimalisme kwam er begin jaren tachtig ruimte voor figuratie, het verhalende en het tactiele. De spraakmakende tentoonstelling ‘Het Grote Gedicht’ in de Grote Kerk van Den Haag (1994) markeert die overgang van abstracte, minimale sculptuur naar een uitermate vrije beeldhouwkunst. De titel van de expositie is ontleend aan een gelijknamig beeld dat Gudmundsson in 1981 voltooide.</p>
<p>In zijn werk verenigt de IJslandse kunstenaar, die zich in 1970 definitief in Nederland vestigde, zijn romantische visie op de ruige natuur, de poëzie en de schoonheid met degelijke beeldhouwkunst en een deels conceptuele benadering. De gekozen materialen zijn zwaar, basalt, beton, brons met lichtere accenten als veertjes of glas. De vormen, een toren, een huis, een boot, waarin Gudmundsson deze materialen presenteert, ontleent hij aan de voor iedereen herkenbare archetypische beeldenwereld. Hij streeft naar sculpturen die enerzijds een poëtische en persoonlijke uitstraling bezitten maar anderzijds ook tijdloos en universeel zijn.</p>
<p>Voor het Sokkelproject ontwierp Gudmundsson een kop. Doorgaans zou dat bij deze beeldhouwer een beeld uit één stuk hebben opgeleverd. Zijn sokkelbeeld is echter transparant doordat het is opgebouwd uit bronzen takken. Nog zo’n oervorm.</p>
";Brons;;Zonder titel, Sigurdur Gudmundsson, 1996. Situatie in centrum Den Haag. Momenteel staat dit beeld in de Open Opslag Beeldengalerij in het Zuiderpark.;Ralph Kämena;Wim van der Beek, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-17.-Sigurdur-Gudmundsson-beeld-zonder-titel.mp3;Meester P. Droogleever Fortuynweg 9, 2533 SR Den Haag, Nederland;52.057152244459346;4.290884643933115;9;Meester P. Droogleever Fortuynweg;Gudmundsson, Sigurdur;;;;79811.593301342;452661.827324829
584;Sperwer;"<p>Tussen de glimmend roestvrijstalen buizen op de sokkel van Emo Verkerk ontdek je pas als je dichterbij komt een zwarte vogel. Het werk doet in de verte denken aan het beeld van een wegvliegende eend (‘Lente-eend’, 1990), dat de kunstenaar maakte kort nadat zijn vader was overleden. Het wegvliegen van de eend wordt daarin gesuggereerd door de golvende beweging van het materiaal. In het sokkelbeeld doet Verkerk iets vergelijkbaars. De buizen doen denken aan een kooi, maar zouden ook de vlucht van een sperwer kunnen verbeelden.</p>
<p>Het sokkelbeeld is eigenlijk niet makkelijk te herkennen als een ‘Verkerk’. Hij geniet vooral bekendheid met zijn portretten, eigenlijk collages van beschilderde stukken doek, hout of karton, waarmee hij gelijk na het afronden van de Ateliers ’63 in 1980 de kunstwereld veroverde. Aanleiding voor die portretten was een inspirerend interview met de Britse schilder Francis Bacon, dat hem ervan overtuigde dat een kunstwerk een eigen zeggingskracht moest bezitten. Voor Verkerk betekent dit dat je je als kunstenaar sterk verbonden moest voelen met het onderwerp. Zo kwam hij ertoe door hem bewonderde schrijvers, musici en beeldend kunstenaars in beelden te vatten. Daartoe geeft hij hen attributen en een omgeving mee die passen in zìjn idee over hen.</p>
<p>Na alle media-aandacht in de jaren tachtig begon Verkerk geleidelijk twee soorten werken te maken: enerzijds meer traditioneel geschilderde portretten en landschappen, en anderzijds geassembleerde objecten, zoals de vogels. In tegenstelling tot zijn portretten maakte hij deze uit het hoofd, ‘origineel en zonder reflectie’. De vogels zijn samengesteld uit stukjes restmateriaal, zoals hout, een deurknop of een dobber, soms nog beschilderd. Het sokkelbeeld met het dopje als snavel is een in roestvrij staal en brons gegoten assemblage.</p>
";Roestvaststaal;;Sperwer, Emo Verkerk, 2005. Situatie centrum Den Haag. Momenteel staat dit beeld in de Open Opslag Beeldengalerij in het Zuiderpark.;Stroom Den Haag;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-14.-Emo-Verkerk-Sperwer.mp3;Mr. P. Droogleever Fortuynweg, Den Haag, Nederland;52.053537;4.2885243;;Mr. P. Droogleever Fortuynweg;Verkerk, Emo;;;;79643.6370734272;452262.081133318
585;Mansportret;"<p>Volledig toegewijd aan het portret, dat is beeldhouwer Gert Germeraad. Hij maakt koppen, bustes, torso’s van bestaande personen. Deze baseert hij aan de ene kant op geschilderde of getekende zelfportretten van andere kunstenaars. Daarnaast vormen theorieën bijvoorbeeld over fysiognomie ofwel ‘de kunst van het lezen van gezichten’, een inspiratiebron. Kortom Germeraad is geïnteresseerd in het portret in de breedste zin van het woord.</p>
<p>We zouden deze beeldhouwer een tolk kunnen noemen, die tweedimensionale kunstwerken uit het verleden vertaalt in zijn eigen moderne, driedimensionale beeldtaal. Uit klei vormde Germeraad portretkoppen naar voorbeeld van profielschetsen van Albrecht Dürer (1471-1528). Tegelijkertijd is hij onderzoeker. Zijn bronzen sokkelbeeld ‘Mansportret’ komt voort uit een studie naar het zelfbeeld van kunstenaars. Daarbij betrok hij ook de naakte zelfportretten van de Weense kunstenaar Egon Schiele (1890-1918), die met intense gevoelens zijn eigen magere mannenlichaam tekende. Germeraad maakte op basis van deze tekeningen een serie langgerekte torso’s. Dat motief paste hij toe in ‘Mansportret’. Vagelijk valt nog Schieles invloed in het beeld te bespeuren: het magere jongensachtige lichaam, de smalle schouders, het naar verhouding te grote hoofd met het hoge voorhoofd. En de naaktheid die het kunstwerk een erotische lading geeft.</p>
<p>Germeraad geeft echter altijd een eigen draai aan zijn beelden. ‘Mansportret’ is geen letterlijke vertaling van een tekening van Schiele, maar het portret van een fictieve persoon. Iemand met verlangens en emoties. Emoties die naar binnengericht zijn in plaats van naar buiten, zoals bij Schiele. Het accent ligt niet zozeer op de lelijkheid, als wel op de kwetsbaarheid. En het kunstwerk is geen schreeuw, maar de weergave van een contemplatief moment. ‘Deze man houdt zichzelf vast terwijl hij in de wereld staat en nadenkt’, vertelt Germeraad.</p>
";Brons;;Mansportret, Gert Germeraad, 2002. Situatie in centrum Den Haag. Momenteel staat dit beeld in de Open Opslag Beeldengalerij in het Zuiderpark.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-18.-Gert-Germeraad-Mansportret.mp3;Meester P. Droogleever Fortuynweg 9, 2533 SR Den Haag, Nederland;52.057152244459374;4.290627151867685;9;Meester P. Droogleever Fortuynweg;Germeraad, Gert;;;;79793.9347507226;452662.094046119
586;Schapeman;"<p>Niet op de nek, maar voor zich. Zo draagt de herder het schaap dat hij gaat wassen. Eenvoudig te zien is het niet, want in het sokkelbeeld ‘Schapeman’ uit 2001 van Pearl Perlmuter zijn mens en dier haast één geworden.</p>
<p>Het eerste afgietsel van ‘Schapeman’ zag reeds in 1967 het licht. Tijdens een vakantie op Kreta sloeg Perlmuter herders gade, die hun schapen voor het scheren aan de voorpoten optilden om ze vervolgens in het water te laten zakken. Voor haar een bijna rituele onderdompeling, waar ze inspiratie uit putte. Haar gevoelens en associaties verwevend met het tafereel van de schaapscheerders en hun dieren, kwam Perlmuter tot het beeld ‘Schapeman’. De plastische vormen lopen zo sterk in elkaar over dat moeilijk te ontrafelen is waar de mens begint en het dier eindigt. Op z’n bokkenpoten verwordt de herder zelfs haast tot een mythologische verschijning, half dier half mens.</p>
<p>Met zeer expressieve beelden maakte Perlmuter na de oorlog furore. Ze behoorde samen met haar echtgenoot Wessel Couzijn (1912-1984), Lotti van der Gaag (1923-1999) en Willem Reijers (1910-1958) tot de vernieuwers van de beeldhouwkunst in Nederland. Wat weinigen aandurfden, deed Perlmuter. Ze gaf zich over aan de materie en het experiment. Vooral toen ze rond 1957 niet langer in klei en gips maar in was ging modelleren, maakten massa en volume plaats voor lineaire elementen, en werden haar bronzen abstracter en vrijer. Het is echter geen blijmoedige vrijheid die ze verbeeldt. Haar kunst is een indringende uiting van woede over het onrecht in de wereld. Persoonlijke ervaringen en thema’s als strijd en bevrijding lopen als een rode draad door Perlmuters oeuvre. Sinds het eind van de jaren zeventig heeft zij minder beelden gemaakt, maar Perlmuter bleef strijdlustig en bevlogen voor vrouwen in de beeldende kunst.</p>
";Brons;;Schapeman, Pearl Perlmuter, 2001. ;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2021/09/Kopie-van-16.-Pearl-Perlmuter-Schapenman.mp3;Kalvermarkt 32 G, 2511 CB Den Haag, Nederland;52.078223287566814;4.317206599475112;32 G;Kalvermarkt;Perlmuter, Pearl;;;;81651.2820874778;454979.049999451
587;Space Duck Racer;"<p>“Deze is voor ons!” Dit riep een ADO-supporter kort nadat Space Duck Racer op 13 januari 2011 geplaatst was voor de Haagse Bijenkorf. Ongetwijfeld zag deze enthousiaste voetbalfan grote overeenkomst tussen de kleuren van het beeld en de groengele clubkleuren van ADO. De maker van de sculptuur, Hans van Bentem (1965), was blij met dit warme onthaal van zijn ruimte-eend. De eend, bril en helm op, berijdt een klein karretje waar de vlammen uitslaan en bestormt met een duizelingwekkende vaart de hemel.</p>
<p>Van Bentem lijkt met zijn beeld een driedimensionale stripfiguur te hebben gecreëerd. En dat is typerend voor Van Bentem. Ooit maakte en beschilderde hij zijn eigen skateplanken. Nu is hij gefascineerd door de populaire beeldcultuur, waaronder street art en uitingen van subculturen. Zijn race-space-eend zou zo weggelopen kunnen zijn uit een gekke sciencefiction strip. Maar zijn creatie voert hij dan wel uit in keramiek, dat al duizenden jaren door de mens wordt gebruikt. Het verleden, dat is zijn tweede muze. Vaak gebruikt de kunstenaar ambachtelijke materialen en put hij uit kunstgeschiedenis, oude verhalen en symbolen.</p>
<p>Van Bentems sculpturen hebben regelmatig verborgen betekenissen. Soms is dat een symbolische betekenis, zoals bij zijn beelden voor de Shri Vishnu-school waarmee hij naar Hindoegoden verwijst. Soms is dat een maatschappijkritische, zoals bij zijn raketten van keramiek, die hij beschilderde met oude Aziatische motieven en in 2009 exposeerde in Beijing.</p>
<p>Toch is bij Van Bentem niet altijd meteen duidelijk hoe vorm en inhoud zich verhouden. Met zijn gebrilde eend heeft hij ‘gewoon een lekker fris beeld willen maken’ dat zich staande weet te houden in de oude binnenstad met zijn drukke verkeer en vele impressies. Tijdens het ontwerpen dacht Van Bentem aan de beeldtaal van gokhallen en fruitmachines. Het resultaat is een waanzinnig sokkelbeeld dat erin slaagt de grootstedelijke chaos te overstemmen. Bij het racen schiet de eend net niet uit de bocht: zijn wielen blijven keurig binnen de sokkel.</p>
";Keramiek;;Space Duck Racer, Hans van Bentem, 2011;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-29.-Hans-van-Bentem-Space-Duck-Racer.mp3;Grote Marktstraat 55, 2511 BH Den Haag, Nederland;52.07678894738769;4.312841349845904;55;Grote Marktstraat;Bentem, Hans van;;;;81349.6955850646;454823.898950444
534;Wachters;"<p>Soms lijkt beeldende kunst heel begrijpelijk, herkenbaar en voor de hand liggend, maar meestal is er meer aan de hand dan mensen in eerste instantie denken of vermoeden. Een voorbeeld daarvan zijn de man en de vrouw die op twee metershoge zuilen zitten voor de ingang van een flatgebouw aan de Loosduinseweg.</p>
<p>Ogenschijnlijk gaat het om twee gewone mensen. Zij heeft haar hoofd weggedraaid van het flatgebouw en kijkt aandachtig naar de bewegingen op straat. Hij lijkt minder geïnteresseerd in het straatbeeld en kijkt naar haar. De houding van beiden is losjes. Hij leunt met een arm op een opgetrokken been en zij laat haar onderbenen ontspannen bungelen. De man draagt een blauw pak en de vrouw is gekleed in een rood mantelpakje met een bijpassend dophoedje dat net iets te potsierlijk is.<br />
Het lijkt een ongedwongen pose van twee mensen die gewoon lekker zichzelf zijn. Toch klopt er iets niet. De man en vrouw zitten op metershoge zuilen waar ze zonder hulp van derden nooit vanaf kunnen. De brandweer zal er aan te pas moeten komen of hulpvaardige buren moeten het tweetal met een ladder uit hun onhoudbare positie bevrijden.</p>
<p>De situatie is vooral merkwaardig omdat niets in de lichaamstaal van man en vrouw wijst in de richting van paniek, alsof ze zo opgaan in hun samenzijn dat ze zich niet bewust zijn van hun benarde positie. Maar er is nóg iets vreemds aan de hand. Hoe close ze ook lijken te zijn, tussen de man en vrouw gaapt een enorme kloof die niet zonder kleerscheuren of botbreuken te overbruggen is. Dit vreemde spanningsveld is kenmerkend voor de kunst van Berry Holslag. In al haar kleurrijke en grote keramische sculpturen verbeeldt zij mensen in hun dagelijkse doen. Door vervreemding zet ze je echter daarover aan het denken.</p>
";beton en keramiek;voor de entree van een flatgebouw;Wachters, Berry Holslag, 1988;Ralph Kämena;Wim van der Beek, eindredactie Sandra Spijkerman;;495a Loosduinseweg;52.0725469889314;4.28946306519611;495a;Loosduinseweg;Holslag, Berry;;;;79739.9999824405;454375.9593038
535;Bevrijdingsmonument;"<p>Theatraal heft de vogel zijn kop en spreidt hij zijn vleugels. Het is de uit zijn as herrezen mythologische vuurvogel Phoenix, die zichzelf op hoge leeftijd verbrandt om als jonge vogel terug te keren. Dit bronzen dier, symbool van verjonging en wederopstanding, bekroont een stompe gedenknaald van steen. Met zijn keuze voor de Phoenix, als hoofdelement van het Loosduinse bevrijdingsmonument, gaf de Haagse beeldhouwer Pieter Biesiot aan na de Tweede Wereldoorlog vooruit te willen kijken en het nieuw verkregen leven in vrijheid te willen omarmen. De stenen naald met erin de namen van de 24 tijdens acties omgekomen Loosduiners, laat de andere kant zien: de donkere periode van de oorlog en de onderdrukking door de Nazi’s. Behalve de bronzen Phoenix, maakt vooral deze reeks van namen indruk.</p>
<p>De religieuze Biesiot vervaardigde veel kerkelijke kunst, zoals kruisbeelden en madonna’s. In kerken in Den Haag, maar ook daarbuiten, treffen we kunstwerken van hem aan. Zijn niet-kerkelijke kunst vinden we in scholen en openbare gebouwen, op pleinen of een brede stoep, zoals het bevrijdingsmonument in Loosduinen op de splitsing van de Lippe Biesterfeldweg en de Loosduinse Hoofdstraat.</p>
<p>Van de ontwerpen voor dit kunstwerk bleven krantenberichten met foto’s bewaard. Deze tonen de ontwikkeling van ontwerp tot monument. In de eerste opzet waren de Phoenix en de namen al aanwezig. Daarnaast stonden er twee figuren in het steen, een geallieerde soldaat en een verzetsstrijder. Biesiot liet ze in het uiteindelijke ontwerp achterwege. Het lijkt tegenstrijdig, maar deze versobering gaf het werk juist meer zeggingskracht. Burgemeester mr. F.M.A. Schokking zei er het tijdens de onthulling in 1955 het volgde over: ‘Dit monument staat er om als het ware iedere voorbijganger iets toe te roepen. Niets zou het betekenen als er gedachteloos langs gegaan wordt’.</p>
";Brons / steenachtig;op de hoek met de Lippe Biesterfeldweg en de Bram Frosstraat;Bevrijdingsmonument, Pieter Biesiot, 1955;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/00ff6abe-a27f-13d2-45ef-5dd1945eb65b/media/60b0cbd9-59ba-48c6-a43f-f682baa8afda?mode=detail&view=horizontal&q=bevrijdingsmonument&rows=1&page=6;Loosduinse Hoofdstraat 115-127, A, 2552 AA Den Haag, Nederland;52.05438687531339;4.239682930758977;115-127;Loosduinse Hoofdstraat;Biesiot, Pieter;;;;76295.3841998683;452408.456321949
536;Carillon;"<p>Ondanks het vrolijke geluid heeft het carillon dat geplaatst werd op het Loosduinse Hoofdplein heel wat voeten in de aarde gehad. Toen het plein met winkelcentrum eind jaren zeventig van de 20e eeuw werd gerealiseerd, was één procent van de bouwsom bestemd voor een kunstwerk. Een deel van de bevolking wilde een carillon, een ander deel een kunstwerk. Het alternatieve &#8216;kunstklokkenspel&#8217; van Mathew Filipowski werd het compromis: de gemeente zorgde voor het kunstwerk, een inzamelingsactie garandeerde de komst van het carillon dat uiteindelijk door de Koninklijke Klokkengieterij in Asten werd geleverd.</p>
<p>Het ontwerp van de van oorsprong Amerikaanse kunstenaar Filipowski werd gekozen uit vijftig voorstellen. Het resultaat is een stalen constructie waarbij de klokken zijn gevat in vijf transparante driehoeken in goudgeel en azuurblauw. Het geheel refereert conform de geformuleerde opdracht aan het wapen van Loosduinen, &#8216;zijnde van lazuur en beladen met drie duinen van goud&#8217;. Filipowski werd opgeleid in Boston en woont sinds 1979 in Tilburg. Hij bouwde in Nederland een verdienstelijke reputatie op. Zo maakte hij voor Tilburg een beeld dat uitbundig geprezen werd om de &#8216;lyrische geaardheid die gestalte krijgt in de prachtige en ambachtelijke wijze waarop de maker zijn stalen objecten kleur en vorm geeft&#8217;.</p>
<p>Het carillon zelf houdt de herinnering levend aan Arnold Spoel (1859-1910). Het Loosduinse Hoofdplein kreeg haar huidige naam pas in 1982. Voor die tijd maakte het deel uit van het Arnold Spoelplein dat even verderop aan de Symfoniestraat ligt. Spoel genoot bekendheid als Haagse zanger en zangpedagoog. Daarnaast was hij ook componist, onder andere van het kinderwijsje ‘Onder moeders paraplu’. Zijn naam en het carillon mogen in deze buurt dan ook niet ontbreken.</p>
";brons, staal, aluminium en plastic;middenop het plein;Carillon, Matthew Filipowski, 1986;Ralph Kämena;Lidwien Nielander, eindredactie Sandra Spijkerman;;Loosduinse Hoofdplein 223, 2553 CR Den Haag, Nederland;52.05309595042843;4.23475567929422;223;Loosduinse Hoofdplein;Filipowski, Matthew;;;;75955.1811956945;452270.19675086
560;Monument Van Karnebeekbron;"<p>Nederland kent geen grote traditie op het gebied van fonteinen. Wellicht laat zich dat verklaren uit het feit dat ons lage land weinig natuurlijke spuitbronnen bezit. Als reden is ook wel genoemd dat fonteinen ‘te opzichte dingen’ zouden zijn. Voor het gebruik van stromend water in een monument zou een bron een ‘bescheidener alternatief’ zijn.<br />
Bij het Vredespaleis staat zo’n bron: de Van Karnebeekbron, daar in 1915 geplaatst als eerbetoon aan de Carnegiestichting. Het monument draagt de naam van Abraham van Karnebeek (1836-1925). Deze jurist en specialist in internationaal recht was vice-voorzitter van de Eerste Haagse Vredesconferentie in 1899. Bovendien had hij zich als voorzitter van de Carnegiestichting beijverd voor de installatie van een permanent Hof van Arbitrage. In 1913 was het zover: Van Karnebeek opende het Vredespaleis.<br />
De opdracht voor het monument Van Karnebeekbron was naar kunstenaar Willem Brouwer gegaan. Hij had met zijn terracotta bouw- en sierelementen voor de binnenhof van het Vredespaleis (1909-1911) veel naam gemaakt. Deze keramist pur sang vervaardigde met name vazen en schalen, maar legde zich na 1905 toe op de ontwikkeling van monumentaler keramiek: terracotta tuinornamenten en bouwaardewerk. Menig architect paste Brouwers nieuwe product in de eerste twintig jaar van de 20e eeuw toe.<br />
Ook de Van Karnebeekbron is opgebouwd uit terracotta bouwonderdelen. In de vormgeving zien we verwantschap met de Art Nouveau. Vooral in de goudgeel omrande letters van het opschrift herkennen we het sierlijke lijnenspel van deze kunststroming van rond 1900. Verder is de bron bescheiden gedecoreerd en ingetogen van vorm en kleurstelling. Brouwer gebruikte een speciaal soort zanderige, witgele klei voor de stenen. Gebakken is de gelijkenis met zandsteen bedrieglijk goed. Brouwer imiteerde het zandsteen ongetwijfeld omwille van de zachte kleur en textuur, maar ontwikkelde tegelijkertijd een weinig erosiegevoelig, hard bouwelement dat zeer geschikt is voor toepassingen buiten.</p>
";steen;;Monument Van Karnebeekbron, Willem Coenraad Brouwer, 1915;Ralph Kämena;Nicole Spaans, eindredactie Sandra Spijkerman;;Carnegielaan 1, 2517 KH Den Haag, Nederland;52.08823256891029;4.295450299128545;1;Carnegielaan;Brouwer, Willem;;;;80176.7037251035;456114.789753384
561;Monument mr. Hendrik Coenraad Dresselhuys;"<p>De automobilist raast eraan voorbij; de wandelaar staat er wellicht even bij stil, de gedichten op het gedenkteken voor Hendrik Dresselhuys (1870-1926). Het monument staat wat onopvallend in het groen langs de Carnegielaan tegenover de Rustenburgweg, aan de rand van de tuin van het Vredespaleis. En juist hier is het gepast deze grote voorstander van vreedzame beslechting van internationale conflicten te eren. Dresselhuys was een warm pleitbezorger van de Volkenbond, de latere Verenigde Naties, en de eerste voorzitter van de liberale staatspartij ‘de Vrijheidsbond’ (voorloper VVD). Vijf jaar na zijn dood in 1926 werd een monument voor hem opgericht.<br />
Beeldhouwer Arend Odé vervaardigde het gedenkteken. Hij hing de academische principes van de 19e eeuw aan en werkte in een weinig experimentele, doch zeer vakkundige trant. Ondanks een keur aan beeldhouwers die nieuwe wegen waren ingeslagen, gaven comité’s bij het verlenen van opdrachten voor monumenten en standbeelden de voorkeur aan meer traditioneel werkende beeldhouwers, zoals Odé.<br />
Toch wordt Odé tekort gedaan als we zijn werk als ‘ouderwets’ bestempelen. Het monument voor Dresselhuys is zonder meer eigentijds. De streng symmetrische opbouw, het goedgelijkende bronzen portretmedaillon en de gestileerde vormgeving van de twee vrouwenfiguren met gedichten, zijn typerend voor de jaren dertig. Verder is de sterke relatie tussen woord en beeld ook karakteristiek voor die tijd. Zo draagt de rechterfiguur gebroken ketenen als symbool van vrijheid. Dit begrip staat centraal in het bijbehorende gedicht. De figuur links heeft een palmtak in de hand ten teken van vrede, het thema van het gedicht ernaast</p>
<p>‘Vrede brengen wapenvrede<br />
of arbeidsvrede betekent<br />
verzoenen, opbouwen van<br />
zichzelf geven: alleen uit<br />
vrede wordt het goede geboren.’</p>
<p>‘Vrijheid is de natuurlijke<br />
sfeer van geestelijk en<br />
economisch leven: vrijheid<br />
begrensd door verant-<br />
woordelijkheid en recht.’</p>
";steen en brons;;Monument mr. Hendrik Coenraad Dresselhuys, Arend Odé, 1931;Ralph Kämena;Nicole Spaans, eindredactie Sandra Spijkerman;;5 Carnegielaan;52.0871465579929;4.2932790401707;5;Carnegielaan;Odé, Arend;;;;80026.0833629499;455996.211395223
562;Monument voor gebroeders Maris;"<p>Je leest het niet direct aan dit beeld zelf af, maar de maker van dit ‘Monument voor de gebroeders Maris’ koesterde een grote liefde voor de arbeidende mens. In de meeste van zijn andere sculpturen zijn werkende landarbeiders en zwoegende vissers te zien. Daardoor wordt Charles van Wijk gerekend tot de zogeheten arbeiderskunstenaars, waarvan de Nederlander Herman Heijenbrock en de Vlamingen Constant Permeke en Constant Meunier de meest bekende zijn. Dat zware arbeid sporen in het lichaam nalaat, is in hun beelden duidelijk te zien. De figuren ogen doorleefd.<br />
Het ‘Monument voor de gebroeders Maris’ is echter minder expressief. Het is eerder klassiek van aard. Van Wijk heeft hier een hommage willen brengen aan twee van de drie beroemde schilders Maris. Ook zij hadden arbeiders en taferelen uit hun dagelijks leven tot onderwerp van hun kunst verheven. Bovenin het beeld heeft Van Wijk twee ronde, bronzen portretreliëfs van Jacob (1837-1899) en Willem (1844-1910) Maris aangebracht. Van Wijk was overigens getrouwd met Anna Maris, de dochter van Jacob Maris. Matthijs Maris ontbreekt, aangezien hij in 1916 toen het beeld tot stand kwam nog leefde.<br />
Onderaan het monument, half op de paar traptreden, bevindt zich een halfnaakte vrouw. Zij heeft met opgeheven arm een tekst onder de twee portretten geschreven. Deze luidt: ‘Kunstenaars het land van Rembrandt waardig’. En daarmee is dit monument een duidelijk eerbetoon aan deze twee beroemde schilders van de Haagse School.</p>
";steen, brons en graniet;tegenover de Tobias Asserlaan;Monument voor gebroeders Maris, Charles van Wijk, 1916;Ralph Kämena;Sandra Spijkerman;https://haagsgemeentearchief.nl/mediabank/beeldcollectie/detail/41ee5e67-07d6-4308-b0a3-7e7b6b5d08ca/media/46e18fc4-f39f-43fd-9da6-861188cfe990?mode=detail&view=horizontal&q=Monument%20voor%20gebroeders%20Maris&rows=1&page=1;11 Carnegielaan;52.0860263558789;4.29263840124185;11;Carnegielaan;Wijk, Charles van;;;;79980.2990763997;455872.250731513
537;Spectre;"<p>In de kunstwereld wordt vaak gedacht in stereotiepen en hokjes. Wie bij het horen van de naam Jan Snoeck onmiddellijk denkt aan geabstraheerde keramische mensfiguren, zit er meestal niet ver naast. De gestileerde mensfiguren zijn karakteristiek voor deze Haagse beeldhouwer. Toch is het abstracte betonnen beeld op de stoep bij het Escampgemaal ook van hem.</p>
<p>Snoeck maakte ‘Spectre’ in 1966. In die tijd had hij de later voor hem zo kenmerkende beeldtaal nog niet gevonden. De cirkelvormige sculptuur die op een manshoge zuilvormige sokkel staat, wijkt in alle opzichten af van het werk waarmee de kunstenaar later bekendheid verwierf. Het is eerder aannemelijk om het aan een abstract werkende tijdgenoot van Snoeck toe te schrijven.</p>
<p>De titel van de grauwe betonnen sculptuur lijkt te verwijzen naar het natuurkundige begrip ‘spectrum’: een kleurenband die wordt verkregen door de ontbinding van licht. Aandachtige bestudering van de gelede opbouw van de hoofdvorm levert aanknopingspunten op. Aspecten als ontbinding en geleding van vormen en kleuren bieden houvast. Binnen het totale oeuvre van Snoeck blijft dit beeld echter een vreemde eend in de bijt, omdat elke relatie met concrete gegevens of waarnemingen ver weg lijkt te zijn.</p>
";beton;hoek Erasmusweg, op de stoep van het gemaal;Spectre, Jan Snoeck, 1966;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/c3b2678a-0fc1-11e3-b61c-003048976c14/media/1fe7c58f-c191-21fa-9d0a-eff0b9194833?mode=detail&view=horizontal&q=Spectre&rows=1&page=1;Loevesteinlaan 883, 2533 BW Den Haag, Nederland;52.04474883956246;4.288104825964343;883;Loevesteinlaan;Snoeck, Jan;;;;79600.0683048986;451284.841323742
538;Englandspiel-monument (De val van Icarus);"<p>Vaak gebeurt het niet. Dat vrij werk wordt aangekocht voor een nog te realiseren monument. Het Englandspiel-monument aan de Hogeweg in de Scheveningse Bosjes, met als middelpunt ‘De val van Icarus’ van beeldhouwer Titus Leeser, kwam wél op deze wijze tot stand.<br />
De ideeën voor het beeld ontstonden tijdens de Tweede Wereldoorlog. Leeser hoorde ‘s nachts de geallieerde vliegtuigen overkomen. ‘Ik was toen met mijn hart bij de jongens, die groen van angst bezig waren, maar moésten doorzetten,’ vertelt hij in het NRC van 17 maart 1980. In gedachten zag hij ze neerstorten. Het liet Leeser niet los. In 1972 maakte hij ‘De val van Icarus’ voor alle omgekomen geallieerde vliegers. Leeser exposeerde het beeld, waarna het werd aangekocht als Englandspiel-monument, dat prinses Juliana in 1980 onthulde.<br />
Bovenop de gedenksteen staat Icarus, zijn ene vleugel in een dramatisch gebaar naar boven stekend: een figuratief beeld met een sterke expressieve lading. Hoewel hij veel beelden in een vergelijkbare stijl maakte, vond Leeser dit zijn beste beeld. Op de figuur Icarus kwam hij overigens door het motief van de dodelijke vlucht en niet door de moraal van de tragedie – hoogmoed komt voor de val.<br />
Van hoogmoed was immers geen sprake bij de vliegers die Leeser met zijn sculptuur eerde. En ook de agenten die slachtoffer werden van het zogenaamde Englandspiel, waren beslist geen roekeloze waaghalzen. De moedige mannen en een vrouw dachten zich beschermd door geheime radiocodes. Helaas vielen zij direct na hun dropping in Nederland in Duitse handen. De Duitsers hadden kans gezien de codes te kraken en speelden de Britten misleidende berichten toe. Van alle 59 betrokken agenten overleefden slechts vijf de oorlog.</p>
<p>‘Zij sprongen in de dood voor onze vrijheid<br />
“Englandspiel” 1942-1944<br />
In dankbare herinnering aan de 54 Nederlandse agenten en allen die vielen in het inlichtingenwerk.’</p>
";brons / steenachtig;;Englandspiel-monument (De val van Icarus), Titus Leeser, 1980;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/003e180a-ffa7-6f47-d1a2-356d0d88c457/media/d506422b-5701-608d-b510-e9c568a9f623?mode=detail&view=horizontal&q=de%20val%20van%20icarus&rows=1&page=2;Hogeweg 4, 2585 JD Den Haag, Nederland;52.09863872624953;4.287789125946775;4;Hogeweg;Leeser, Titus;;;;79669.2097425754;457280.401943793
539;Europa;"<p>Met één hand houdt een halfnaakte vrouw zich vast aan een van de hoorns van de stier waarop zij zit. Haar voeten zweven door de vaart half in de lucht. Angstvallig kijkt zij ondertussen over haar schouder alsof zij daar vandaan redding verwacht. Dit tafereel in brons bevindt zich op het grasveldje voor de kopse kant van de flats aan de Finnenburg in Mariahoeve. De Haagse beeldhouwer Dirk Bus heeft deze voorstelling gebaseerd op een verhaal uit de klassieke oudheid dat gaat over de Phoenicische prinses Europa. Vandaar ook dat de titel van het beeld ‘Europa’ luidt. Oppergod Zeus  &#8211; Jupiter voor de Romeinen &#8211; was verliefd op haar geworden. Om bij haar te kunnen zijn, had hij zichzelf veranderd in een witte stier. Eenmaal op de stier geklommen, werd het prinsesje geschaakt. De stier vluchtte met haar de zee in en zwom naar Kreta.</p>
<p>Het is niet zo gek dat dit beeld juist op deze plek is komen te staan. De straten in dit stuk van Mariahoeve dragen namen van Europese landen, zoals Hongarenburg, Finnenburg en Vlamenburg. Daarnaast vormt het dynamische beeld een mooi contrast met de strak geordende omgeving en de functionele flats die hier in de jaren zestig zijn gebouwd.<br />
Hoewel je om het beeld heen kunt lopen, heeft de sculptuur meer het karakter van een reliëf dan dat van een driedimensionaal beeld. Aan de voorkant valt er beduidend meer te zien dan aan de achterzijde. Het lijkt erop dat Bus bij het maken heeft geweten dat het beeld voor een flatmuur zou komen te staan. Overigens is ‘Europa’ niet het enige beeld van Bus in Den Haag. Hij was een veelgevraagd beeldhouwer en vervaardigde voor de hofstad zowel vrijstaande beelden als architectuur gebonden sculpturen.</p>
";Brons;hoek Finnenburg;Europa, Dirk Bus, 1965;Ralph Kämena;Sandra Spijkerman;;Finnenburg 326, 2591 XZ Den Haag, Nederland;52.091493950340976;4.365453040124914;326;Finnenburg;Bus, Dirk;;;;84979.2255707776;456407.784827057
563;Twee stenen;"<p>Affiniteit met dieren loopt als een rode draad door het driedimensionale oeuvre van Wim Tap. Na zijn opleiding aan de Ateliers ’63 in Haarlem vestigde de kunstenaar zich in Amsterdam. Hij werd niet alleen bekend als beeldhouwer, maar ook als abstract schilder. Olieverven, gouaches en collages van zijn hand komen voor in diverse overheidscollecties. Daarnaast geniet zijn ontwerp voor de rotstuin van Artis uit 1981 bekendheid. Deze tuin past perfect bij het romantische karakter van de hoofdstedelijke dierentuin.</p>
<p>Met de rotstuin sluit Tap aan bij de dierplastieken van collega’s en tijdgenoten als Hetty Heyster en Arie Teeuwisse en de sgraffito’s van Jan Groenestein. Toch gaat het te ver om Tap te typeren als een animalier (een kunstenaar die dieren verbeeldt) die werkt in de geest van Auguste-Nicolas Cain. Van deze befaamde Franse kunstenaar is eveneens werk opgenomen in de kunstcollectie van Artis.</p>
<p>De twee stenen die in 1985 geplaatst werden op het Alexanderveld aan de Burgemeester Patijnlaan, vertonen verwantschap met de rotstuin die Tap maakte voor Artis. In twee ruwe brokken graniet komt een haarscherpe spiraalvormige fossiele afdruk voor die doet denken aan schelpdieren of slakkenhuizen. De suggestie dat het gaat om een archaïsche bodemvondst wordt versterkt door de tweeledigheid van het beeld. De twee losse brokken steen wekken de indruk dat ze ooit samen één eeuwenoud rotsblok vormden dat door overweldigende natuurkrachten in tweeën is gekliefd.</p>
<p>In zijn beelden onderstreept Tap veelvuldig zijn fascinatie voor plotseling natuurgeweld of gestaag voortgaande natuurlijke processen. De verbeelding van fossiele resten sluit daarbij aan. Dierlijke of plantaardige overblijfselen zijn letterlijk onder druk van de natuur geconserveerd. Bovendien laat de spiraalvormige afdruk in de stenen zien dat in de natuur bijzondere wetmatigheden en patronen voorkomen. Herhaling, ritmiek, symmetrie en andere verschijnselen zijn samengeperst en verduurzaamd in keihard graniet.</p>
";graniet;op het gras van het Alexanderveld;Twee stenen, Wim Tap, 1985;Ralph Kämena;Wim van der Beek, eindredactie Sandra Spijkerman;;Burgemeester Patijnlaan 1088, 2585 CE Den Haag, Nederland;52.09002463211912;4.301232418261995;1088;Burgemeester Patijnlaan;Tap, Wim;;;;80575.9436947237;456308.21260087
564;Bevrijdingsmonument Irene;"<p>Onze nationale driekleur was, zeker na de Tweede Wereldoorlog, hét symbool van vrijheid. Vandaar dat het Algemeen Haags Comité bij de tiende herdenking van de bevrijding er voor koos een vlaggenmast voor het nieuwe stadshuis aan het Burgemeester de Monchyplein te plaatsten. Op 5 mei 1955 werd een prijsvraag onder architecten en beeldhouwers uitgeschreven voor een permanent ontwerp. De naam Irene in dit monument verwijst naar de Prinses Irene-brigade die op 8 mei 1945 als eerste geallieerde eenheid Den Haag binnentrok na de Duitse capitulatie.</p>
<p>Uit de inzendingen selecteerde de jury het ontwerp dat architect J.J.A. Smets en beeldhouwer Aart van den IJssel hadden ingezonden. Hun monument is samengesteld uit drie hoofdcomponenten: een voetstuk, daarop een raamwerk met vogels en een hoge vlaggenmast. Op het bronzen raamwerk, dat de bezetting verbeeldt, bevinden zich vijf vogels, één voor elk jaar van de oorlog. Drie daarvan slaan hun vleugels stuk tegen de tralies. De onderste zit gevangen, terwijl de bovenste de lucht in vliegt op weg naar de vrijheid. Een tekst in de rand van het voetstuk vult de symboliek van de sculptuur aan:</p>
<p>‘Gedenk de offers die ’t herwinnen van vrijheids vreugden vroeg.<br />
Bedenk welk daaglijks offer het doen groeien van vrijheid steeds weerom U vraagt.’</p>
<p>Hoewel Van den IJssel in dit sterk symbolisch geladen bevrijdingsmonument geen gepantserde of stekelige figuren heeft verwerkt, is het toch goed als zijn werk herkenbaar. De hoekige vorm van de vogels en de wijze waarop zij op het raamwerk zijn aangebracht verraden zijn handschrift. Van den IJssel genoot vooral bekendheid met zijn metalen, insectachtige wezens, paarden en ruiters met venijnige uitsteeksels en pantsers. Bovendien gaf hij zijn ideeën het liefst vorm in metaal.</p>
<p>Het bevrijdingsmonument Irene werd in 1959 door burgemeester mr. H.A.M.T. Kolfschoten onthuld op het Burgemeester De Monchyplein. Na de sloop van het oude stadhuis is het monument in 2004 een kleine 150 meter verderop geplaatst. Vlakbij het Nassauplein.</p>
<p>&nbsp;</p>
";brons;;"Bevrijdingsmonument Irene, Aart van den IJssel
J.J.A. Smets, 1959";Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/d56569a5-04bb-d5b2-e579-e993450d2fdb/media/28b9a0e5-2eb6-9867-f719-5d8278ed7f4d?mode=detail&view=horizontal&q=bevrijdingsmonument%20irene&rows=1&page=3;5 Burgemeester de Monchyplein;52.0897215771529;4.30531070652199;5;Burgemeester de Monchyplein;IJssel, Aart van den;;;;80854.9212437101;456270.324004217
565;Vier bewerkte keien;"<p>Ze zijn raadselachtig. Vier keien: ieder op een eigen cirkelvormige, stenen plaat in het gras. Raadselachtig, omdat het beeld voorbijgangers laat gissen naar de betekenis. Het lijkt erop dat de beeldhouwer speelt met de locatie: buurtpark Bokkefort. Hij heeft vier natuurlijke gevormde stenen getransformeerd tot abstracte vormen. Toch is de abstractie betrekkelijk, want de keien in de vorm van een amandel of een pit lijken te refereren aan de natuur. Precies zo is het met het buurtpark. Het is een door menselijk ingrijpen in cultuur gebrachte vorm van natuur.<br />
Het kunstwerk uit 1982 is van Arno van der Mark, destijds beeldhouwer, later cultureel planoloog met een eigen bureau. Zijn opleiding genoot hij aan de Academie voor Beeldende Kunsten in Arnhem. Bij de start van zijn studie in 1969 waren de docenten op de academie nog warme pleitbezorgers van integratie van beeldende kunst en bouwkunst: integratie op grond van gelijkheid, welteverstaan.<br />
Het is iets wat Van der Mark als beeldhouwer altijd heeft bezig gehouden: de relatie tussen kunstwerk en locatie, of dat nu een architecturale, natuurlijke of museale omgeving is. Hij is zich sterk bewust van de invloed die een ruimte kan hebben op de betekenis van een kunstwerk, en omgekeerd. Dat dwong hem er soms toe zijn kunstwerken duidelijk af te bakenen. Dat deed hij onder meer door er schermen of doeken omheen te plaatsen. Zo maakte hij de beelden onaantastbaar. In andere situaties liet hij grenzen juist vervagen door met roosters te werken. Een voorbeeld daarvan is zijn serie met gaas omhulde Venussen bij het Amsterdamse Boven-IJ ziekenhuis.<br />
Bij zijn kunstwerk in Bokkefort laat Van der Mark de dialoog tussen kunstwerk en ruimte geheel de vrije loop. Het kunstwerk weerspiegelt de locatie en vice versa.</p>
";steen;in wijkpark Bokkefort tegenover het Mari Andriessenerf, achter het buurthuis aan de Doktor H.E. van Gelderlaan;Vier bewerkte keien, Arno van der Mark, 1982;Ralph Kämena;Nicole Spaans, eindredactie Sandra Spijkerman;;Mari Andriessenerf 18, 2552 KL Den Haag, Nederland;52.053773921504195;4.249975049563988;18;Mari Andriessenerf;Mark, Arno van der;;;;77000.1772348508;452329.157071147
540;De Thuiskomst;"<p>Op het gazon, tussen Margarethaland en Mariahoeveplein, aan de Hofzichtlaan staat het beeld ‘De thuiskomst’ van beeldhouwer Joop Pellinkhof. In zijn werk openbaart de kunstenaar een sterke voorkeur voor het werken met staal. In dit specifieke geval gaat het om een combinatie van staal met brons.<br />
Een barokke bronzen vorm die een sterk geabstraheerde menselijke figuur verbeeldt, is verbonden met een fors cilindervormig beeldelement van staal dat aan een stuk van een zuil doet denken. Zowel de zuil als de barokke mensvorm met stevige rondingen staan op een sokkel. Samen vormen ze een twee-eenheid. Deze eenheid van tegendelen ontleent de contrastwerking niet alleen aan het gebruik van verschillende materialen maar ook aan de uiteenlopende manieren waarop die materialen bewerkt zijn.</p>
<p>In dit beeld valt de fascinatie van Pellinkhof op voor het combineren van geometrische en organische vormelementen. Ratio en emotie ontmoeten elkaar in beelden die zowel een natuurlijke als een geometrische component bezitten. De kwetsbaarheid van de geabstraheerde vrouwentors is in ‘De thuiskomst’ verbonden met een strakke cilindervorm.<br />
Ook in ander werk van dezelfde beeldhouwer komen deze tegenstellingen veelvuldig voor. In Den Haag zijn ze op meer plaatsen in de openbare ruimte te zien. Het contrast tussen natuurlijke (of organische) processen en geometrische principes is telkens bepalend. De elementen zijn zodanig met elkaar verbonden dat er een nieuwe eenheid ontstaat waarbij uitersten elkaar aanvullen.</p>
";Brons;tussen Margarethaland en Mariahoeveplein;De Thuiskomst, Joop Pellinkhof, 1988;Ralph Kämena;Sandra Spijkerman;;Aegonplein 100, 2591 TV Den Haag, Nederland;52.0912914914199;4.366624631979925;100;Aegonplein;Pellinkhof, Joop;;;;85059.1947573388;456384.131778996
541;Versterkte hoeklijn 2;"<p>Hoe interessant kan een vierkant zijn? Behoorlijk interessant. Dat is te zien aan ‘Verstekte hoeklijn II’ die Joop Pellinkhof in 1980 op het gazon plaatste aan Het Kleine Loo op de hoek met de Gerstkamp. Het basisbestanddeel van deze 90 centimeter hoge sculptuur heeft Pellinkhof gevormd uit vierkanten van verstek gezaagde en aan elkaar gelaste stalen profielen. De vierkanten hebben niet allemaal hetzelfde formaat. Pellinkhof stapelde ze van klein onderop via groot middenin naar klein bovenin. Maar dat niet alleen: hij draaide de profielen ook nog eens ten opzichte van elkaar, zodat de sculptuur een ‘twist’ kreeg.</p>
<p>Pellinkhof is een beeldhouwer met een duidelijke voorkeur voor staal. De vakkundige wijze waarop het beeld is gezaagd en gelast, verraadt behalve een kunstopleiding ook een opleiding aan een technische school. Pellinkhof deed beide. Het gebruik van staal mag karakteristiek voor hem zijn, eveneens typerend voor deze beeldhouwer zijn de contrasten tussen het organische en het geometrische. Dat is ook in zijn andere beelden in Den Haag terug te zien. Bij dit beeld is de basis duidelijk geometrisch, maar wat opvalt is dat het staal bovenin lichter van kleur is en dichter bij de grond donkerder. Dat kleurverloop is niet per ongeluk ontstaan als gevolg van een verweringsproces. Nee, Pellinkhof heeft dit kleurverloop expliciet aangebracht. Daarmee heeft hij de relatie tussen de hemel en de aarde willen aangeven.</p>
<p>Over de locatie van zijn beeld is de kunstenaar tevreden. Daarover vertelt hij in het wijkblad ‘Blokje Om’ in juni 1980: ‘Ik vind het beeld daar op die hoek heel goed geplaatst, die schuine lijnen zijn een goed contrast met de vele horizontale en verticale lijnen van de toch wel saaie architectuur van de flats.’</p>
";Staal, beschilderd;hoek Gerstkamp;Versterkte hoeklijn 2, Joop Pellinkhof, 1974;Ralph Kämena;Wim van der Beek, eindredactie Sandra Spijkerman;;Gerstkamp 8, 2592 CS Den Haag, Nederland;52.088236203946494;4.351563230529183;8;Gerstkamp;Pellinkhof, Joop;;;;84022.2265308478;456058.844161077
542;Eline Vere;"<p>Eline Vere: statig staat ze daar, zoals een Haagse dame van stand eind 19e eeuw betaamde. Met een jurk volgens de laatste mode, een hoed op en een parasol in de hand ter vervolmaking van het geheel. Ook de plek waar deze elegante vrouw is geplaatst, is in overeenstemming met haar uitstraling. Ze staat in een klein parkje langs de Groot Hertoginnelaan. Achter haar rijzen de imponerende huizen van de ambassadebuurt op. Overigens heeft Eline Vere niet altijd aan de Groot Hertoginnelaan gestaan. Ter gelegenheid van het boekenbal dat Pulchri Studio in 1974 hield rond het thema Couperus, bevond zij zich enige tijd op het Lange Voorhout.</p>
<p>Deze elegante, bronzen vrouwenfiguur is gemaakt door de bekende beeldhouwer Theo van der Nahmer. Er staan veel beelden van zijn hand in Den Haag. Van der Nahmer liet zich bij dit beeld inspireren door de hoofdpersoon uit de gelijknamige debuutroman van de Haagse schrijver Louis Couperus (1863-1923). Diens ‘Eline Vere’ verscheen in 1889 en gaat over een jonge vrouw uit de betere Haagse kringen die lijdt aan het leven. Zij kan zich maar moeilijk aan het banale dagelijkse leven aanpassen en vlucht in haar eigen droomwereld. Uiteindelijk slaat, zoals gebruikelijk in veel eind 19e-eeuwse boeken, het noodlot toe en gaat zij ten onder aan een overdosis morfine die zij gebruikt tegen haar slapeloosheid.</p>
<p>De tragiek van Eline Vere in Couperus roman is echter niet direct terug te vinden in het beeld dat Van der Nahmer van haar heeft gemaakt. Deze beeldhouwer heeft haar in de eerste plaats als statige Haagse vrouw weergegeven. Hooguit zou je het ongedetailleerde gezicht dat onder de rand van haar hoed schuil gaat als dromerig kunnen interpreteren.</p>
";brons;In het plantsoen tegenover het pand van de Diplomats Club Amsterdam ;Eline Vere, Theo van der Nahmer, 1958;Ralph Kämena;Sandra Spijkerman;https://haagsgemeentearchief.nl/mediabank/beeldcollectie/detail/a0262fc8-5a15-46c4-9280-1cca1f386632/media/2e9c25be-2c54-ab04-f9e1-588d77df97d0?mode=detail&view=horizontal&q=theo%20van%20der%20nahmer&rows=1&page=3;Den Haag, Laan van Meerdervoort, 2517 GC Den Haag, Nederland;52.08518372156718;4.292079374907387;;;Nahmer, Theo van der;;;;79940.5719713862;455779.085560023
566;Gedenkzuil jonkheer Gevers-Deynoot;"<p>Vandalisme is van alle tijden. ‘Overgeleverd aan de baldadigheid van de dorpsjeugd, de inscriptieplaten geschonden, van de bronzen kransen en groote bronzen knoppen beroofd, &#8230;’, berichtte ‘’t Vaderland’ in 1909. Het monument voor jonkheer Dirk Rudolph Gevers-Deynoot uit 1878 was volledig onttakeld. Plaats van onheil: de Oude Haagweg ter hoogte van nummer 285/287, waar eens het buitengoed ‘Rusthoek’ van Gevers-Deynoot (1807-1877) stond. Voor overplaatsing naar het Copernicusplein in 1909 moest het monument worden gerestaureerd.<br />
Van het Copernicusplein verhuisde het vervolgens in 1928 naar het plantsoen van het Burgemeester Françoisplein, in de buurt van de oorspronkelijke plek. Het is in 2005 opnieuw gerestaureerd. De omwonenden hebben een van de oudste, vrijstaande gedenktekens van Den Haag voor de deur. Met de obelisk op een stenen vaas is dit een goed voorbeeld van het 19e-eeuwse classicisme, een stijl geïnspireerd op de kunst en de architectuur van de klassieke oudheid. Ook het acanthusblad op de hoeken van de vaas is een motief uit de oudheid. Verder is de gedenknaald getooid met bronzen guirlandes van blad. Op de voorzijde staat het wapenschild van Gevers-Deynoot. De kantonrechter te Rotterdam genoot in zijn woonplaats Loosduinen algemene bekendheid en waardering. De Hollandsche Maatschappij van Landbouw, waarvan hij oprichter en secretaris was, nam het initiatief voor dit eerbetoon.</p>
<p>Het ontwerp van de gedenknaald is van de Haagse architect André van den Brink. Het werd uitgevoerd door steenhouwer A.P. Schotel. Deze laat zijn opdrachtgever op 21 december 1877 weten het zandsteen voor de vaas en de obelisk en het hardsteen voor de voetplaat te hebben besteld. Verder schrijft hij: ‘Zoodra ik de steen ontvang zal ik er met kracht aan doen beginnen, zoodat het monument spoedig gereed zal zijn.’ En zo geschiedde: 25 mei 1878 was de dag van de onthulling.</p>
";natuursteen / marmer / brons;;Gedenkzuil jonkheer Gevers-Deynoot, André J.H. Brink, 1878;Ralph Kämena;Nicole Spaans, eindredactie Sandra Spijkerman;;21 Burgemeester Françoisplein;52.0543646360874;4.24338144636626;21;Burgemeester Françoisplein;Brink, André J.H. van den;;;;76548.9992184071;452401.9786625
567;Zuil en gedenksteen;"<p>In 1923 was het gedaan met de rust op het Buitenhof, tot dan toe een rustig plein. Een stedenbouwkundig plan van de architect Hendrik Berlage uit 1922 voorzag onder meer in de aanleg van een brede verkeersweg langs de Hofvijver. Hiervoor moest de vijver worden versmald en moesten huizen worden afgebroken. Ter nagedachtenis aan deze stedenbouwkundige ingreep en ter ere van het zilveren regeringsjubileum (1898-1923) van koningin Wilhelmina werd een gedenkteken opgericht: een zuil met tekst, bekroond met een goudkleurige bol.</p>
<p>Het gedenkteken uit 1924 staat aan de rand van de Hofvijver, bijna in het midden op de korte kant (zijde Buitenhof). Het ontwerp met de bakstenen, het tegeltableau en de natuurstenen hoeken is karakteristiek voor architect Berlage, die voor de totstandkoming ervan nauw samenwerkte met beeldhouwer Bon Ingen Housz. Op het wapenschild boven de tekst prijkt een ooievaar, hét symbool van de stad Den Haag.</p>
<p>‘Met den aanleg van dezen verkeersweg werd een begin gemaakt in 1923 het jaar waarin blijde werd herdacht de 25-jarige regeering van Koningin Wilhelmina’.</p>
<p>Berlage wordt beschouwd als een belangrijke vernieuwer op het gebied van stedenbouw en architectuur in Nederland aan het begin van de 20e eeuw. Hij bouwde ‘eerlijk’; hij maakte de constructie zichtbaar en verwierp verhullende ornamentiek. Baksteen had zijn voorliefde. Natuursteen paste hij alleen toe om de structuur en de functie van een gebouw te accentueren. Verder streefde Berlage naar samenwerking tussen de verschillende kunstdisciplines. Hierdoor ontstonden ‘Gesamtkunstwerken’, waarin bouw-, schilder- en beeldhouwkunst elkaar aanvullen. De bouwkunst bleef echter de dominante factor. Een voorbeeld is de Nieuwe Koopmansbeurs (1903) aan het Damrak in Amsterdam, bekend als de Beurs van Berlage. Berlage heeft zijn woonplaats Den Haag veel bouwwerken nagelaten, zoals het Gemeentemuseum.</p>
";baksteen;ongeveer halverwege de muur van de Hofvijver;Zuil en gedenksteen, Bon Ingen Housz, Hendrik Petrus Berlage, 1924;Ralph Kämena;Nicole Spaans, eindredactie Sandra Spijkerman;;33 Buitenhof;52.0797589909233;4.31066684304139;33;Buitenhof;Berlage, Hendrik Petrus;Bon Ingen Housz;;;81205.5352520506;455156.525329174
568;Ruiterstandbeeld van koning Willem II;"<p>Het ruiterbeeld van koning Willem II op het Buitenhof is niet de allereerste versie die van dit standbeeld is gegoten. De allereerste versie van dit ruiterbeeld gemaakt door de Franse beeldhouwers Antonin Mercié en Victor Peter is in 1884 op Place Guillaume II in Luxemburg opgericht. Op het Buitenhof had sinds 1854 een standbeeld van de koning gestaan. Maar dat beeld moest wijken toen in 1923 werd begonnen met de aanleg van een brede verkeersweg langs de Hofvijver als onderdeel van een stedenbouwkundig plan van Berlage. Dat kwam goed uit, want eigenlijk beviel het standbeeld van E.F. Georges, een leerling van de bekende beeldhouwer Royer helemaal niet. De gemeente Tilburg, waar Willem II in 1849 overleed, nam het beeld voor duizend gulden over.<br />
Nu moest het standbeeld worden vervangen. Er was echter te weinig geld beschikbaar om een beeld te laten ontwerpen door een vakkundig kunstenaar. Daarom werd geopperd een extra afgietsel te maken van het ruiterstandbeeld uit Luxemburg. Dit idee viel slecht bij vijftien kunstenaarsorganisaties. Zij pleitten voor het uitschrijven van een wedstrijd. Tevergeefs. Bovendien legden burgemeester en wethouders het advies van de schoonheidscommissie naast zich neer, die zich tegen plaatsing van het ruiterbeeld had uitgesproken. De nodige discussie in de gemeenteraad ten spijt, werd het nieuwe afgietsel van het beeld van Mercié en Peter op 16 september 1924 op het Buitenhof, naast de Hofvijver, onthuld.<br />
Het feit dat hij te paard is weergegeven, past deze koning goed. Hij was een uitstekend ruiter en had voor zijn troonsbestijging in veldtochten tegen Napoleon veel durf getoond. In de slag bij Waterloo (1815) was de prins zelfs gewond geraakt. Hij genoot hierdoor als militair een geweldige reputatie onder de Nederlanders.</p>
";brons;op de hoek bij de Hofvijver;Ruiterstandbeeld van koning Willem II, Antonin Mercié, Victor Peter, 1924;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/?mode=gallery&view=horizontal&q=Ruiterstandbeeld%20koning%20Willem%20II&rows=1&page=1&sort=order_i_sort_date%20desc;37 Buitenhof;52.0793045261211;4.31126279592381;37;Buitenhof;Mercié, Antonin;Peter, Victor;;;81245.6351901422;455105.360354297
543;Signalement;"<p>‘Spookbeelden’ werden de abstracte werken van Theo van der Nahmer soms genoemd. ‘Signalement’ aan de Groenhovenstraat is een typerend voorbeeld van zo’n ‘spookbeeld’. Grillige flarden brons die er uitzien als zwarte nevelslierten doen denken aan een grimmige gestalte die tevoorschijn komt uit het struikgewas. De titel en associaties ontstonden pas later. De gemeente Den Haag had Van der Nahmer expliciet opdracht gegeven tot het vervaardigen van een abstract beeld voor deze locatie.</p>
<p>‘Signalement’ is overigens één van de weinige abstracte werken van de van oorsprong Brabantse kunstenaar. Van der Nahmer is vooral bekend als ‘verbeelder’ van typisch Haagse personages als ‘Eline Vere’ uit 1958 en de ‘Flaneur’ aan het Lange Voorhout uit 1968. Zijn reliëfs en vroege beelden zoals ‘Eline Vere’ zijn vaak strak en monumentaal, maar geleidelijk werd zijn werk ijler en zwieriger.</p>
<p>Die verandering hing samen met de ontdekking van ‘cire perdue’, ofwel de verloren wasmethode, die in de jaren vijftig werd herontdekt en veelvuldig werd toegepast. Aanvankelijk hakte Van der Nahmer zijn beelden in steen of hij boetseerde ze in klei. Het werken in was voelde hij als een bevrijding. Was is soepel en gemakkelijk te modelleren waardoor beelden ontstaan in directe wisselwerking met handen en gedachten. Net als bij klei worden de wasmodellen afgegoten in brons. Het resultaat is vaak veel luchtiger, en vooral expressiever dan het resultaat van gehakte beelden. Voor Van der Nahmer zijn die lichtvoetigheid en expressiviteit belangrijke eigenschappen.</p>
";brons;in het plantsoen tegenover de Burnierstraat;Signalement, Theo van der Nahmer, 1968;Ralph Kämena;Lidwien Nielander, eindredactie Sandra Spijkerman;;Groenhovenstraat 10, 2596 HT Den Haag, Nederland;52.094098856661574;4.311484029302104;10;Groenhovenstraat;Nahmer, Theo van der;;;;81285.1921405398;456751.010798265
544;Twee vrouwen en kind op bank;"<p>Bram Roth heeft met zijn beelden en zijn lidmaatschap van kunstenaarsgroep Verve beslist bijgedragen aan het nieuwe elan binnen de Haagse beeldende kunst na de Tweede Wereldoorlog. De gestileerde, moderne vormbehandeling van Roth was destijds een antwoord op de enigszins statische beeldhouwkunst van de dertiger jaren.</p>
<p>Een voorbeeld van een sculptuur waarin het nieuwe elan tot uiting komt, is de brons ‘Twee vrouwen met kind op bank’ uit 1961 dat vier jaar later op het Eeldeplantsoen werd geplaatst: een figuratief beeld, dat uit abstracte volumes is opgebouwd. Iets gereduceerd en bijgewerkt nam Roth de kegel als uitgangspunt voor armen en benen en de ovaal voor het lichaam. Hiermee hebben de figuren een fors postuur gekregen. Alleen de gezichten, handen en voeten zijn verfijnd. Zo ontstaat een mooi contrast tussen subtiliteit en het grote gebaar, waardoor de vrouwen tegelijk lieflijk en krachtig zijn.</p>
<p>Verder heerst er rust in de dynamische opzet. Rust straalt van de volkomen ontspannen vrouwen af. Haar aandacht gevangen door het kind op de arm van de ene vrouw, houdt de andere vrouw een rammelaar omhoog. De dynamiek zit in de gebaren, maar toch vooral in het feit dat de vrouwen niet naast, maar tegenover elkaar zitten. Een originele opzet, waardoor het beeld van welke zijde ook bekeken, fascineert.</p>
";brons;in het gazon met bomen;Twee vrouwen en kind op bank, Bram Roth, 1961;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/308a3399-959e-4be8-9c32-18e4c5970fb4/media/6d9b2725-ca3c-4b57-b353-6e7d31695e3e?mode=detail&view=horizontal&q=bram%20roth&rows=1&page=17;Eeldeplantsoen 23, 2541 JA Den Haag, Nederland;52.04319667203651;4.276559769323969;23;Eeldeplantsoen;Roth, Bram;;;;78805.4604309122;451124.21799951
545;Compositie;"<p>Een wereld van verschil ligt er tussen Rudi Rooijackers’ ‘Compositie’ dat in 1966 geplaatst werd in het plantsoen tegenover Hertenrade en diens vijf jaar eerder geplaatste brons in het lommerrijke plantsoen aan de Loevesteinlaan tegenover de Kuinrestraat.</p>
<p>Het figuratieve bronzen beeld ‘Meisje op bank’ is wezenlijk anders dan de grillige compositie die de beeldhouwer vijf jaar later voltooide. De abstracte vorm aan de Meppelweg doet denken aan de ruige, abstract expressionistische kunst van een Cobrakunstenaar of een andere experimentele beeldhouwer. Rooijackers heeft zich laten verleiden tot een robuuste vertaling van een emotionele beleving. Het volgen van eigen intuïtie en expressie ligt meer voor de hand dan het uitvoeren van een doordacht concept.</p>
<p>Hoewel er verwantschap bestaat met de abstract expressionistische kunst van Cobra, is een restrictie wel op z’n plaats. De driedimensionale compositie van Rooijackers lijkt niet gebaseerd te zijn op mensvormen, dierfiguren of andere herkenbare elementen. Duidelijke verwijzingen naar concrete gegevens zijn moeilijk terug te vinden. Toch is het verleidelijk om het beeld te ontleden en er groeivormen, vleugels, stengels, bloemkelken of bladeren in te herkennen, terwijl ook totaal andere associaties mogelijk zijn.</p>
<p>Door de wijze waarop de vormelementen bij elkaar zijn gebracht en met elkaar zijn verknoopt en vergroeid, is een veelvormige compositie ontstaan die zich moeilijk laat ontrafelen of ontleden in verschillende onderdelen. De herkenbaarheid van ‘Meisje op bank’ heeft hier plaatsgemaakt voor een raadselachtige verstrengeling van vormelementen die in onderlinge samenhang een boeiend beeld hebben opgeleverd.</p>
<p>Inmiddels is Rooijackers &#8216;Compositie&#8217; verhuisd van de Hertenrade naar het Drentheplantsoen. Daar staat het achter de flats in het groen aan de zijde van de Benteloostraat.</p>
";Brons;in het plantsoen aan de achterzijde van de flat aan de zijde van de Benteloostraat;Compositie, Rudi Rooijackers, 1966. Nieuwe locatie en oude situatie aan de Hertenrade.;Ralph Kämena;Wim van der Beek, eindredactie Sandra Spijkerman;;Drentheplantsoen 233, 2541 ET Den Haag, Nederland;52.0451815846072;4.274945346032717;233;Drentheplantsoen;Rooijackers, Rudi;;;;78698.0930837765;451346.732740251
569;Monument voor dr. Willem Drees;"<p>Als een abstracte compositie van lijnen en vlakken; zo oogt de forse sculptuur op het Buitenhof, rechts van de entree naar het Binnenhof, vluchtig bekeken. En toch, bij nadere beschouwing is het onmiskenbaar politicus Willem Drees senior (1886-1988). Beeldhouwer Eric Claus wist met sobere middelen precies het silhouet van Drees te pakken. Claus heeft het portret als een foto in een dubbele lijst gezet. De twee lijsten staan haaks op elkaar, waardoor het lijkt alsof de kleinere lijst in de grotere hangt. Niets is minder waar. Het zware, ongeveer 4 meter hoge beeld is goed in de grond verankerd. Bij het beeld hoort een grote stip (12 m doorsnee) in felrode baksteen. Die herinnert zowel aan verkiezingen als aan het rood van de sociaal democraten.<br />
Aanvankelijk stond de beeltenis van Drees voor de entree van de inmiddels afgebroken raadszaal aan de Groenmarkt. Drees was van 1919 tot 1933 wethouder in Den Haag. Maar het Buitenhof is een toepasselijker locatie voor een monument voor deze naoorlogse politicus van formaat. Ooit begonnen als stenograaf, bracht hij het door zijn politieke ambities achtereenvolgens tot minister, minister-president en tenslotte tot minister van Staat. Onder zijn leiding vonden zowel de dekolonisatie als de wederopbouw plaats. Bovendien was Drees de spil bij de oprichting van de Partij van de Arbeid. Aan de Noodwet Ouderdomsvoorziening (voorloper AOW), die hij in 1947 als minister van Sociale Zaken en Volksgezondheid tot stand bracht, dankt hij zijn bijnaam ‘Vadertje Drees’.<br />
Geen wonder dat er in het jaar dat Drees overleed een monument voor hem werd opgericht. De stijl waarin Claus het portret van deze bijzonder populaire politicus heeft gemaakt, is typerend voor diens werkwijze en vormentaal in de jaren tachtig. Destijds domineerden grafische en reliëfachtige vormen. Eigenlijk gingen zijn beelden steeds meer op de penningen lijken, waarmee hij veel succes oogstte en die hij naast zijn beelden maakte.</p>
";brons;op het plein iets rechts van de entree naar het Binnenhof;Monument voor dr. Willem Drees, Eric Claus, 1989.;Ralph Kämena;Nicole Spaans, eindredactie Sandra Spijkerman;;Hofweg 4, 2511 AA Den Haag, Nederland;52.079125366845474;4.3118892207345105;4;Hofweg;Claus, Eric;;;;81288.278409325;455084.792578059
570;De houthandelaar;"<p>Timmerman, lakenverkoper, kolenboer, visverkoper en houthandelaar. Sculpturen die deze beroepen verbeelden heeft de Katwijkse beeldhouwer Gerard Brouwer op diverse plekken in de regio staan: Hillegom, Leiden, Wassenaar, Katwijk. ‘De houthandelaar’ uit 1986 bevindt zich op de brug bij de Houtzagerssingel en de Brouwersgracht in Den Haag. Eigenlijk is Brouwers houthandelaar meer een houtsjouwer. Maar het één sluit het ander niet uit, zeker vroeger niet. Want toen houthandelaar Coen Dekker zich eind 19e eeuw aan de nu geheten Houtzagerssingel vestigde, liep hij ongetwijfeld geregeld met hout op de schouder.<br />
In 1985 vierde de firma Dekker Hout, dat het bedrijf honderd jaar eerder in de hofstad was begonnen, een jubileum. Ter gelegenheid van dit eeuwfeest gaf het bedrijf aan buurt en gemeente het bronzen beeld van de houthandelaar op een natuurstenen sokkel cadeau. Brouwer heeft meer dan alleen beroepen uitgebeeld. In zijn oeuvre komen we ook een man en vrouw in een innige omhelzing tegen, een moeder met een kind aan haar rokken, muzikanten en ruiters te paard. Een lange rij bronzen, die Onno Schilstra in het ‘Leidsch Dagblad van 17 oktober 1991 typeerde als: ‘Gemoedelijke beelden, waaraan niemand een hekel kan hebben omdat ze ouderwets degelijk zijn gemaakt en een gezellige uitstraling hebben.’ Dat zijn beelden aangenaam zijn om naar te kijken heeft twee redenen: de onderwerpen zijn herkenbaar en de stijl is sober en ongekunsteld. Bewust behoudt Brouwer de sporen van het geboetseerde model, dat hij later in brons giet. Hoewel de houthandelaar hierop een uitzondering vormt, zien we doorgaans geen detaillering in het gezicht of aan handen en voeten. Aan de houding of een gebaar is de emotie af te lezen.</p>
";brons op stenen sokkel;op de brug tussen Om en Bij en de Zuidwal;De houthandelaar, Gerard Brouwer, 1986;Ralph Kämena;Nicole Spaans, eindredactie Sandra Spijkerman;;99 Zuidwal;52.0726217137049;4.30629434266799;99;Zuidwal;Brouwer, Gerard;;;;80894.0005289415;454366.956353839
571;Monument Grenadiers en Jagers;"<p>Dirk Bus debuteerde begin jaren dertig in kunstkelder ‘’t Center’. In de Nieuwe Courant van 8 april 1950 refereert de Haagse beeldhouwer aan deze expositie, die in termen van verkoop kennelijk niet bijzonder goed voor hem was verlopen: ‘Niemand koopt die toch zo aantrekkelijke kleine plastieken.’</p>
<p>Toch volgde spoedig het succes. Er kwamen grote opdrachten voor Bus. Den Haag heeft talloze bouwsculpturen en beelden van hem, zoals de dierplastieken op de brughoofden aan de Lijnbaan uit 1931 en 1936 en het monument voor Grenadiers en Jagers uit 1951 aan de Johan de Wittlaan tegenover het Stadhoudersplantsoen. De gemeente verplaatste dit monument in 1964 van de Hofweg naar de rustige Staatsliedenbuurt vanwege vernielingen en een veranderde verkeerssituatie.</p>
<p>Op verzoek van het regiment Grenadiers en Jagers is het monument in 2010 nogmaals verplaatst. En wel naar het Böttgerwater in Vinexwijk Ypenburg. In de buurt daar zijn de straten vernoemd naar de Grenadiers en Jagers die in mei 1940 de slag om vliegveld Ypenburg leverden.</p>
<p>De kunst van Bus was in de hofstad gewild om zijn treffende uitbeeldingen van mens en dier. De Grenadiers en Jagers voldeden aan ieders verbeelding van strijdvaardige militairen: stoere jongemannen, knielend met het geweer in de aanslag. Het bronzen beeld staat op een natuurstenen sokkel, waarin de emblemen van de Grenadiers en de Jagers zijn gehouwen: respectievelijk een granaat en een hoorn. De tekst eronder legt uit dat het monument niet alleen is opgericht ter nagedachtenis aan de strijders die aan het begin van de oorlog in Nederland vielen of later in het verzet. Het is tevens bedoeld voor militairen die niet terugkeerden uit Nederlands-Indië en Korea. ‘Ter herinnering aan onze krijgsmakkers, die in de meidagen van 1940 en daarna – hier en overzee – hun leven gaven voor het Vaderland’.</p>
";brons / steenachtig;;Monument Grenadiers en Jagers, Dirk Bus, 1951;Ralph Kämena;Nicole Spaans, eindredactie Sandra Spijkerman;https://10mei1940.historischypenburg.nl;21 Böttgerwater;52.0386100701793;4.370987544852;21;Böttgerwater;Bus, Dirk;;;;85276.1402528663;450519.088800475
546;Scheveninger en Scheveningse;"<p>Dat het kunstwerk iets zou vertellen over de visserij, onlosmakelijk verbonden met Scheveningen, was van meet af aan duidelijk. Maar beeldhouwer Rudi Rooijackers wilde, voordat hij aan zijn opdracht zou beginnen, meer weten over het reilen en zeilen in de Scheveningse visserij. Uit gesprekken met de plaatselijke bevolking bleek dat er in Scheveningen destijds een duidelijke rolverdeling was. De man ving de vis en de vrouw verkocht de vangst. Zo kreeg het idee voor zijn beelden gestalte. Rooijackers ontwierp een Scheveningse vrouw die de waar in haar mand aanprijst, en een Scheveninger die zijn netten, zwaar van de vis, zojuist heeft binnengehaald.</p>
<p>Het visserspaar werd door Rooijackers uit Noors graniet gehakt, omdat het één van de weinige steensoorten is, die het zeeklimaat met z’n ziltige wind verdraagt. Deze keiharde natuursteen is moeilijk te bewerken. Maar dat detaillering ontbreekt en het beeld statisch oogt, is daar niet geheel en al aan toe te schrijven. In Het Vaderland van 1954 werd van Rooijackers gezegd dat hij hield van ‘massa, gewicht en soliditeit’. Die constatering komt overeen met het gebeeldhouwde paar uit 1952 dat bij de entree van de Tweede Haven staat. De strakke, stoere, gestileerde vormentaal is kenmerkend voor Rooijackers’ figuratieve beelden van de jaren vijftig.</p>
<p>Een decennium later ontstonden zijn eerste abstracte beelden. De figuratie zwoer hij daarmee niet af. Zo maakte hij in 1967 voor Perscentrum Nieuwspoort een monument voor omgekomen journalisten: een reliëf met een vallende figuur met schild. Verder vervaardigde hij geregeld portretkoppen. De abstractie voerde hij overigens in de loop der jaren ver door. In 1991 exposeerde hij in het Voorburgse Museum Swaensteyn staketselachtige constructies: frames waarin een web van draden was gespannen. Tussen deze draadsculpturen en het visserspaar ligt Rooijackers beeldhouwersleven: een leven van noeste arbeid en een open geest voor de ontwikkelingen in de beeldhouwkunst.</p>
";graniet;Op terras aan zijde Dr.Lelykade tussen de Bergen en Kaptein de Rijkstraat;Scheveninger en Scheveningse, Rudi Rooijackers, 1952;Ralph Kämena;Nicole Spaans, eindredactie Sandra Spijkerman;;Doctor Lelykade 70, 2583 CM Den Haag, Nederland;52.097481001327495;4.269757753834589;70;Doctor Lelykade;Rooijackers, Rudi;;;;78431.8025292262;457170.474888823
547;Haan;"<p>‘Een remedie tegen zwaarwichtigheid’, schreef kunsthistoricus Jetteke Bolten in 1982 over het werk van de Haagse kunstenaar Jan Snoeck. ’Kleur maakt deel uit van mijn zin om te werken’, zei hij er zelf over. Dat is overduidelijk.</p>
<p>Snoecks kleurige mensfiguren met grote neuzen zijn het meest bekend, maar ook over de maker van de ‘Haan’ aan de Escamplaan valt nauwelijks te twijfelen. De zittende figuur die werd opgebouwd met geglazuurde keramische banen, is onmiskenbaar van Snoeck. Zijn beelden ogen vrolijk en toegankelijk. Hij is dan ook herhaaldelijk uitgenodigd voor opdrachten in de openbare ruimte.</p>
<p>De ‘Haan’ was al in 1970 in bezit van het Haags Gemeentemuseum. Daar exposeerde de kunstenaar dat jaar een reeks ‘wormvormige draaisels in klei’. Hij had pas kort daarvoor de mogelijkheden van keramiek ontdekt. De wormvormige draaisels waren het gevolg van experimenten met het gieten van beton, gips en polyester die hij begin jaren zestig uitvoerde. Na zijn opleiding bij onder meer de beroemde beeldhouwer Zadkine in Parijs, was Snoeck op zoek naar een persoonlijke beeldtaal en vooral naar meer kleur.<br />
Polyester had die mogelijkheid, maar de substantie was kleverig en stonk. Keramiek bood uitkomst. Via de Porceleyne Fles in Delft kwam Snoeck midden jaren zestig in contact met Henk Trumpie en Jacques van Gaalen, oprichters van Structuur 68. Met de steun van deze inmiddels gerenommeerde keramiekwerkplaats in Den Haag heeft hij tal van ideeën verwezenlijkt.</p>
<p>Snoeck heeft overigens niet alleen ruimtelijk gewerkt. Ook gouaches, tekeningen, kleden en T-shirts ontsproten aan zijn brein. Steeds was kleur een belangrijk element voor de kunstenaar die evenals beroemde coloristen als Cézanne en Matisse veel in Zuid-Frankrijk verbleef.</p>
";keramiek;op de hoek met de Escamplaan;Haan, Jan Snoeck, (1970) 1984;Ralph Kämena;Lidwien Nielander, eindredactie Sandra Spijkerman;https://haagsgemeentearchief.nl/mediabank/beeldcollectie/detail/555c9484-94c9-4cf4-9aba-d82b482e2cc3/media/d79d256a-c935-44f2-b548-cd0fd2fc052e?mode=detail&view=horizontal&q=Jan%20snoeck&rows=1&page=7;Doctor R.J. Fruinstraat 1, 2552 LD Den Haag, Nederland;52.04879156547313;4.248673372230067;1;Doctor R.J. Fruinstraat;Snoeck, Jan;;;;76902.2118011809;451776.27661746
548;Doorkijkkubus;"<p>De ‘Doorkijkkubus’ van Jack van Osnabrugge die in 1979 werd geplaatst op het winkelpleintje aan de Denenburg is in feite een kubus ín een kubus. De constructie van felgele buizen is aan alle kanten open en ziet er vanuit alle gezichtshoeken hetzelfde uit. De meetkundige principes met betrekking tot gelijkvormigheid zijn exact toegepast en de symmetrie klopt voor de volle honderd procent.</p>
<p>Jack van Osnabrugge startte in 1974 samen met zijn vrouw Ariëtte een atelier in Den Haag. Zijn naam is buiten vakkringen weinig bekend, omdat hij zich altijd afzijdig heeft gehouden van trends en discussies. De kunstenaar studeerde van 1966 tot 1969 aan de Vakschool voor Goud- en Zilversmeden in Schoonhoven en hij vervolgde zijn opleiding van 1970 tot 1974 aan de Fachhochschule für Gestaltung te Pforzheim. Na terugkeer in Nederland bleek dat er in het sieradencircuit moeilijk werk te vinden was voor een edelsmid die in Duitsland was opgeleid en die met edelmetalen werkte in plaats van staal of kunststof.</p>
<p>Van Osnabrugge was echter niet voor één gat te vangen. Hij creëerde een eigen podium waarvoor al snel veel belangstelling bleek te bestaan. Tussen 1974 en 1980 coördineerde hij zijn werkzaamheden vanuit een galerie annex werkplaats in Den Haag. Van daaruit bracht hij ook zijn werk naar buiten.</p>
<p>In de jaren zeventig realiseerde Van Osnabrugge in het kader van de toenmalige Beeldende Kunst Regeling enkele constructivistische sculpturen voor de openbare ruimte in Den Haag. De doorkijkkubus is er daar één van. Naderhand is hij vooral weer sieraden gaan maken waarin geometrische vormen als de cirkel en het vierkant nog wel als bouwstenen fungeren. Door allerlei originele ingrepen of toevoegingen krijgen de sieraden echter uiteindelijk een lyrisch abstracte uitstraling.</p>
";Staal en rvs;op het winkelpleintje;Doorkijkkubus, Jack van Osnabrugge, 1978;Ralph Kämena;Wim van der Beek, eindredactie Sandra Spijkerman;;Denenburg 45, 2591 AA Den Haag, Nederland;52.08977820252622;4.356748229225977;45;Denenburg;Osnabrugge, Jack van;;;;84380.0003933059;456225.336910672
572;Corner stores;"<p>Eventjes denk je nog: winkels? Hier? Om een seconde later te beseffen dat dat niet klopt. Dat overkomt de toevallige voorbijganger in de nieuwbouwwijk Leidschenveen als hij langs de hoeken van de Libelsingel, Leliekeverstraat, Bootman- en Meivliegsingel loopt. Op de hoeken van de woningen aan deze straten heeft beeldend kunstenaar Milou van Ham verdiepte ramen aangebracht. Van die grote ramen zoals je die vroeger regelmatig in de wijk aantrof en waar een lokale groenteboer of bakker zijn waar verkocht.</p>
<p>Hoewel er in de winkelruiten van Van Ham van alles te zien is, stapels blikken, een koelvak vol met melk en boter, rekken met T-shirts in de uitverkoop en rijen wijnglazen, kun je er niks kopen. Geen toegangsdeur te bekennen. Bovendien staan er teksten op het glas. Sommigen daarvan lezen als gedichten, anderen zijn pure opsommingen van woorden. Zo zijn er op een ruit tientallen plantennamen aangebracht, terwijl op een ander raam de tekst ‘Heaven is a place where nothing ever happens’ (De hemel is een plek waar nooit iets gebeurt) staat vermeld.</p>
<p>Maken andere kunstenaars vooral gebruik van verf, steen of video, voor Van Ham zijn woorden hét materiaal. ‘Achter woorden gaat een fascinerende rijkdom van afspraken, betekenissen, interpretaties, keuzes, misverstanden, structuren en verbanden schuil’, vertelt zij. Cruciaal is de context waarin een woord functioneert.<br />
Van Ham verzamelt al jaren woorden die ze in groepen en categorieën onderbrengt. Uit die verzameling selecteert zij de meest bij de opdracht passende categorieën en stemt hun rangschikking op de opdrachtsituatie af. Of ze vervolgens op textiel of in beton (of een materiaal daartussen) worden aangebracht, is wederom afhankelijk van de omstandigheden. Die volledige afstemming op de context maakt dat haar kunstwerken volkomen geïntegreerd zijn in hun omgeving. En daardoor worden ze als heel vanzelfsprekend ervaren.</p>
";foto's;;Corner stores, Milou van Ham, 2001;Ralph Kämena;Sandra Spijkerman;;Meivliegsingel 1, 2492 RA Den Haag, Nederland;52.06209445011531;4.411568661882144;1;Meivliegsingel;Ham, Milou van;;;;88095.4607375554;453093.577281339
573;Uilebomen;"<p>Zijn kunstwerken zijn meestal niet de verbeelding van iets herkenbaars. ‘Het stelt niet vóór maar het drukt uit’, zei hij zelf eens over een van zijn beelden. Toch heeft de Voorburgse beeldhouwer Pim van der Maas er geen probleem mee als beschouwers iets in zijn beelden zien. Hij doet zelf mee aan het ‘associatiespel’. Dat blijkt uit een interview in het ‘Leidsch Dagblad’ van 17 mei 1995. Daarin zegt hij over een beeld van hem in Voorschoten: ‘Het heeft geen titel, maar je zou het een blad kunnen noemen.’ ‘Het heeft ook wel iets weg van een vleugel, er zit een bepaalde beweging in.’<br />
Op die manier kun je ook naar zijn Haagse beeld kijken in het water van de ‘Uilebomen’. Je kan er een blad, een zeil of een veer in herkennen. En het beeld ís statisch, maar bij een bepaalde lichtval lijkt het te bewegen. Dat komt door de blauwe ‘spatten’ op het zilveren blad. De ovale stukjes perspex doen denken aan neervallende regendruppels of fonkelende zonnevlekken. Voor het beeld steken acht ovalen zilveren plaatjes, ieder op een standaard, net boven het grachtwater uit. Zij verbeelden de reflectie van de blauwe ‘spatten’ op het wateroppervlak.<br />
Voor Van der Maas verwijst de veer, de meest gehoorde associatie, naar de hemel en het water aan de voet van het kunstwerk naar de aarde. Hij noemt zijn beeld uit 1988 gewoon ‘Uilebomen’, naar de gracht waar het in staat. In 2021 is dit beeld verplaatst naar het Zuiderpark.</p>
";roestvast staal;In het water schuin tegenover de Van Alphenlaan;Uilebomen, Pim van der Maas, 1988. Op nieuwe locatie in Zuiderpark en de oude situatie aan de Boomsluiterskade in het centrum.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Pim-van-der-Maas-Uilebomen.mp3;Van Alphenlaan 7, 2533 GT Den Haag, Nederland;52.05001464642212;4.285675593361269;7;Van Alphenlaan;Maas, Pim van der;;;;79442.3148761659;451873.182928186
574;Object;"<p>Aanvankelijk leek de artistieke carrière van Peter ten Hoorn niet direct in de richting van beeldhouwkunst te gaan. Hij studeerde aan de Haagse Koninklijke Academie van Beeldende Kunsten en was als docent verbonden aan Academie Minerva in Groningen. In zijn beginjaren manifesteerde hij zich als grafisch ontwerper. Pas later verlegde hij zijn werkterrein ook naar andere artistieke disciplines. Een aantal jaar was hij ook lid van het kunstenaarscollectief GROEP.</p>
<p>Ten Hoorns &#8216;Object&#8217; is een typisch beeld van de jaren zeventig. De eyecatcher contrasteert met de omgeving. En dat is ook de bedoeling. Abstracte kunst uit de zeventiger jaren doet geen moeite om harmonieus op te gaan in de natuur of zich te conformeren aan de bebouwing, maar wil zich juist onderscheiden. Vanuit dit perspectief gezien is het niet verwonderlijk dat Ten Hoorn het stalen object van een monochrome rode kleurlaag heeft voorzien. De abstracte vormentaal sluit eveneens aan bij de gezichtsbepalende trends in de beeldhouwkunst van die tijd. Dat Ten Hoorn zijn beeld brandweerrood gekleurd heeft, is logisch aangezien het bedoeld was voor op het gazon bij de brandweerkazerne. Oorspronkelijk de kazerne aan de Boekweitkamp in Mariahoeve, later bij de kazerne aan de Dedemsvaart in Escamp.</p>
<p>Hoewel de vorm als uitgangspunt nadrukkelijk de boventoon voert, blijft er toch ruimte over voor associaties. Het beeld bestaat uit een stapeling van ringen die topzwaar lijkt en daardoor achterover helt. De onderste ringen zijn grotendeels gesloten maar naar boven toe zijn de cirkelvormen steeds verder opengesprongen. Ten Hoorn suggereert met zijn stilstaande beeld een dubbele beweging. Die beweging kan zowel een natuurlijke als een mechanische oorsprong hebben, bijvoorbeeld het openspringen van een mechanische veer of spiraal. Maar het kan ook om het ontluiken van een bloemknop of het groeiproces van een plant gaan. Daarover laat de kunstenaar de kijker in het ongewisse.</p>
";ijzer;bij entree brandweerkazerne Loosduinen;Object, Peter ten Hoorn, 1978. Oude situatie bij brandweerkazerne Mariahoeve. ;Ralph Kämena/Gemeente Den Haag (zwartwit);Wim van der Beek, eindredactie Sandra Spijkerman;;Dedemsvaartweg 1, 2545 AP Den Haag, Nederland;52.05355938390643;4.25727951738283;1;Dedemsvaartweg;Hoorn, Peter ten;;;;77500.7733264314;452297.466477878
549;Vakantieganger;"<p>Kijkduin kent veel zonaanbidders, maar deze vakantieganger is er bijna altijd, weer of geen weer. Eens in de zoveel tijd moet echter ook zijn huid herstellen van de hitte en de zilte stormen en daarom gaat het beeld in revisie. Deze ‘toerist’, speciaal voor de boulevard van Kijkduin gemaakt, is in 1986 als geschenk aangeboden aan de gemeente door de Verenigde Bouwbedrijven B. Meijer, die hadden bijgedragen aan de vernieuwing van de badplaats.</p>
<p>Maker is Jan Snoeck, schepper van een groot aantal beelden voor de openbare ruimte. Veelal verwijzen ze naar de locatie en zijn gebruikers. Het meest bekend zijn de kleurige, keramische figuren met de grote neus en zonder ledematen, zoals de drie ‘wachtenden’ bij ziekenhuis Westeinde. Snoeck die onder andere bij de kubistische beeldhouwer Zadkine heeft gestudeerd, is echter ook verantwoordelijk voor abstracte werken als de stalen ‘Vlucht’ en de bronzen ‘Rasp’.</p>
<p>In al de vroege beelden ontbreekt echter kleur, hoewel Snoeck daarmee, getuige de gouaches en kleden die hij destijds ook maakte, een sterke affiniteit had. Na probeersels met verf op beton en met polyester vond hij rond zijn veertigste de oplossing in keramiek.<br />
Abstracte wormvormen in klei werden geleidelijk wandelende, zittende en liggende, geslachtloze wezens. Kleur en cementvoegen – noodzakelijk doordat een beeld niet in zijn geheel kan worden gebakken – zijn wezenlijk voor de vorm en verlenen de beelden het zonnige karakter. Ook het wit van de geprononceerde neus is belangrijk. Het contrast met zijn schaduw wordt daardoor nog sterker.</p>
<p>In veertig jaar heeft Snoeck een gigantisch oeuvre opgebouwd, variërend van autonome beelden tot kleden, schalen en zeefdrukken in de voor hem zo typerende, kleurrijke en vrolijke stijl. Nog op hoge leeftijd heeft hij, afwisselend in Zuid-Frankrijk en in zijn Haagse atelier steeds weer nieuw werk gemaakt.</p>
";keramiek en granito;tegenover het hotel;Vakantieganger, Jan Snoeck, 1986;Ralph Kämena;Lidwien Nielander, eindredactie Sandra Spijkerman;;Deltaplein 157, 2554 GR Den Haag, Nederland;52.06970059715164;4.221738241093291;157;Deltaplein;Snoeck, Jan;;;;75092.0423796041;454131.691116294
550;Zonder titel;"<p>In de bloembakken aan de Deimanstraat werden in 1987 vier objecten geplaatst van beeldhouwer Joop Pellinkhof. Twee van die objecten zijn inmiddels verdwenen, de andere twee staan er nog. In zijn werk openbaart de kunstenaar een sterke voorkeur voor het werken met staal. Dat valt af te lezen aan een metalen constructie getiteld ‘Verstekte hoeklijn’ dat elders in Den Haag staat. De titel van dat beeld laat niets aan duidelijkheid te wensen over en onderstreept dat de kunstenaar uitgaat van geometrische principes. Hij voegt daar echter wel bijzondere dynamiek aan toe.</p>
<p>De beelden aan de Deimanstraat laten zien dat er ook nog andere fascinaties zijn die een rol spelen in het werk van Pellinkhof. Opvallend is de combinatie van geometrische vertrekpunten met organische componenten. Zo laat één van de beelden in de bloembedden zien hoe een kwetsbare vrouwentors zich losmaakt uit een cilinder.<br />
Ook het andere beeld in het bloemenperk aan de Deimanstraat bestaat uit twee contrasterende elementen. Een strakke paal wordt halverwege onderbroken door een klontering van scherpe stekels. Wie dat wil, kan er een geabstraheerde cactus in zien.</p>
<p>Duidelijk is dat Pellinkhof zich bij het realiseren van deze opdracht heeft laten leiden door het contrast van natuurlijke (of organische) processen en geometrische principes. Hij heeft die twee elementen zodanig met elkaar verbonden dat er een nieuwe eenheid is ontstaan waarbij de uitersten geen fricties meer opleveren maar elkaar aanvullen en compleet maken.</p>
";staal;;Zonder titel, Joop Pellinkhof, 1987;Ralph Kämena;Wim van der Beek, eindredactie Sandra Spijkerman;;Ingenhouszstraat 15, 2522 AX Den Haag, Nederland;52.06306595995069;4.330087461818457;15;Ingenhouszstraat;Pellinkhof, Joop;;;;82509.6731411476;453279.856462874
551;Zonder titel;"<p>In de bloembakken aan de Deimanstraat werden in 1987 vier objecten geplaatst van beeldhouwer Joop Pellinkhof. Twee van die objecten zijn inmiddels verdwenen, de andere twee staan er nog. In zijn werk openbaart de kunstenaar een sterke voorkeur voor het werken met staal. Dat valt af te lezen aan een metalen constructie getiteld ‘Verstekte hoeklijn’ dat elders in Den Haag staat. De titel van dat beeld laat niets aan duidelijkheid te wensen over en onderstreept dat de kunstenaar uitgaat van geometrische principes. Hij voegt daar echter wel bijzondere dynamiek aan toe.<br />
De beelden aan de Deimanstraat laten zien dat er ook nog andere fascinaties zijn die een rol spelen in het werk van Pellinkhof. Opvallend is de combinatie van geometrische vertrekpunten met organische componenten. Zo laat één van de beelden in de bloembedden zien hoe een kwetsbare vrouwentors zich losmaakt uit een cilinder.<br />
Ook het andere beeld in het bloemenperk aan de Deimanstraat bestaat uit twee contrasterende elementen. Een strakke paal wordt halverwege onderbroken door een klontering van scherpe stekels. Wie dat wil, kan er een geabstraheerde cactus in zien. Duidelijk is dat Pellinkhof zich bij het realiseren van deze opdracht heeft laten leiden door het contrast van natuurlijke (of organische) processen en geometrische principes. Hij heeft die twee elementen zodanig met elkaar verbonden dat er een nieuwe eenheid is ontstaan waarbij de uitersten geen fricties meer opleveren maar elkaar aanvullen en compleet maken.</p>
";staal;;Zonder titel, Joop Pellinkhof, 1987;Ralph Kämena;Wim van der Beek, eindredactie Sandra Spijkerman;;Eliasstraat nabij 24, Eliasstraat, 2522 CB Den Haag, Nederland;52.06072677719115;4.332550608749677;;Eliasstraat;Pellinkhof, Joop;;;;82674.7918489625;453017.165667421
575;Het geel van de keizer;"<p>Een bijzonder stuk zeep. Dat was het vertrekpunt voor deze serie beelden in het water. Kunstenaarsduo LaSalle had voor een verjaardag een stuk Acqua di Parma gekregen. Ze waren verrukt door het hemelse geel van het vloeipapier waarmee het was ingepakt. Het deed hen direct denken aan het Imperial Yellow ofwel keizerlijk geel. In China was deze kleur lange tijd voorbehouden aan de keizer. Die stamde immers af van de zon. Gewone stervelingen kregen de doodstraf als ze het waagden deze kleur geel te dragen.<br />
De intense geel is onder de handen van de kunstenaars een eigen leven gaan leiden. Welke vorm neemt zo’n keizerlijke kleur aan? Uit melkpakken, aardappelen, stenen en badmutsen stelden ze zowel natuurlijke, organische als meer rechthoekige, wiskundige vormen samen. In elk van de vier beelden versmelten deze tegenstellingen op een andere manier. De uiteindelijke beelden zien eruit alsof een slang allerlei prooien heeft opgeslokt.</p>
";aluminium beschilderd;In het water parallel aan het Kerkpolderpad ter hoogte van de Westmaasstraat;Het geel van de keizer, LaSalle (Albert Goederond en Patty Struik), 2012;Ralph Kämena;Sandra Spijkerman;;Westmaasstraat 37, 2493 WE Den Haag, Nederland;52.05838699380657;4.40322730066284;37;Westmaasstraat;LaSalle;;;;87517.8811221944;452688.835271801
576;"Scrutant l&#8217;horizon";"<p>Dankzij de voortvarendheid van de Gemeentelijke Commissie voor Kunstopdrachten uit de jaren zestig kan Den Haag bogen op een sculptuur van een van de beroemdste moderne beeldhouwers van de 20e eeuw: de in de Elzas geboren Jean Arp. Bovendien is het zelfs een van zijn laatste beelden, want niet lang na de voltooiing stierf Arp. Hij heeft zijn beeld in Den Haag zelf niet meer kunnen bekijken.</p>
<p>Toen in 1963 de bestedingsbeperking die zeven jaar had geduurd werd opgeheven en er een half miljoen gulden beschikbaar kwam voor de aankoop van kunst, heeft de Commissie voor Kunstopdrachten beelden van grote kunstenaars als Marino Marini, Henry Moore, Antoine Pevsner en ook Arp weten te verwerven. Arp gold toen al als een van de belangrijkste beeldhouwers van de abstracte traditie. Tot 1930 verkende hij vooral het toeval en het automatisme, zoals zijn collega kunstenaars van de DADA-beweging dat ook deden. Zij zetten zich met hun zogeheten ‘anti-kunst’ af tegen de artistieke én maatschappelijke ontwikkelingen vlak voor en na de Eerste Wereldoorlog.</p>
<p>Vanaf 1930 richtte Arp zijn aandacht meer en meer op de natuur en de menselijke figuur. Nergens bootst hij die direct na maar ze zijn terug te vinden in de organische vormen van zijn abstracte sculpturen. Arp moest niets hebben van beelden die geënt zijn op de traditie van de klassieke oudheid. Bij hem geen verfijnde, gladde naakten in academische houdingen. Hij was op zoek naar een nieuwe verbeelding. Die nieuwe manier van verbeelden is zeker zichtbaar in het abstracte ‘Scrutant l’horizon’ (De horizon afturend).</p>
";Porfier;in plantsoen bij flatgebouwen Parelmoerhorst;Scrutant l'horizon, Jean Arp, 1964;Ralph Kämena;Sandra Spijkerman;https://haagsgemeentearchief.nl/mediabank/beeldcollectie/detail/5c49acc3-1ed7-4348-a58d-4bb384f2633a/media/99c1568b-dd20-d224-44bf-f3b3c2c4e711?mode=detail&view=horizontal&q=Scrutant%20l%27horizon&rows=1&page=2;360 Bezuidenhoutseweg;52.0956840588693;4.35379817359199;360;Bezuidenhoutseweg;Arp, Jean;;;;84187.1879401123;456885.243567813
577;Moderne stad;"<p>Doorgaans worden de constructivistische beelden van André Volten als ‘minimalistisch’ getypeerd. Volten is niet geïnteresseerd in de poëtische uitstraling van een sculptuur maar in de architectonische eigenschappen. Hij realiseerde zijn objecten grotendeels in samenwerking met architecten en stedenbouwkundigen.</p>
<p>André Volten wordt gezien als één van Nederlands bekendste beeldhouwers en ‘omgevingskunstenaars’. Zijn voorbeeldfunctie is onomstreden. Veel kunstenaars traden in zijn voetsporen en maakten vergelijkbare beelden. Zelden bereikten deze navolgers echter hetzelfde niveau. Volten bouwde een volstrekt eigen ‘imperium’ op van messing, graniet en vooral roestvrijstalen beelden met een technisch, afstandelijk en industrieel karakter.</p>
<p>Vormonderzoek staat steeds centraal in het werk van Volten. Weerkerende elementen zijn onder meer de kubus, de bolvorm en de in de bouw gebruikte H- en U-balken.<br />
Hoewel Voltens oeuvre sterk verbonden is met de baanbrekende afstandelijke abstractie in de beeldhouwkunst, is het niet moeilijk om weg te dromen bij zijn ‘Moderne stad’.</p>
<p>Dit ijzeren beeld staat in het plantsoen aan de Bezuidenhoutseweg nabij de flats tegenover de ingang van park Marlot. Iedereen die iets heeft met stedenbouw zal er moeiteloos de skyline van een moderne metropool in ontdekken. De contouren van een wereldstad zijn gevangen in een complex geheel van vormen die op elkaar gestapeld en aan elkaar geschakeld zijn, waardoor het object zowel naar links en rechts uitwaaiert als omhoog torent en naar het firmament reikt.</p>
<p>De beeldhouwer heeft een soort maquette van een compacte stad geconstrueerd die ongeveer halverwege horizontaal in twee helften gesneden is waardoor het lijkt alsof het stadssilhouet weerspiegeld wordt in een donker wateroppervlak. Voltens visie op de moderne stad reflecteert het ideaal van een nieuwe wereld dat in de jaren twintig van de 20e eeuw voor het eerst zichtbaar werd in de beeldende kunst en architectuur van de Stijl en de Nieuwe Zakelijkheid en dat in de jaren vijftig een logisch vervolg kreeg.</p>
";Staal;in het plantsoen bij flats tegenover de ingang van park Marlot;Moderne stad, André Volten, 1965;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/3ce56e6f-9e0a-4f31-b86f-b24ccd52956e;Bezuidenhoutseweg 452, 2594 BE Den Haag, Nederland;52.09718381106302;4.3564017411140155;452;Bezuidenhoutseweg;Volten, André;;;;84367.9554238696;457049.556444153
552;Groep van zeven paarden;"<p>Het beeldende oeuvre van Kees de Kruijff is stevig verankerd in de traditie van de figuratieve beeldhouwkunst. De beeldengroep die in 1975 bij het winkelpleintje aan De Stede werd geplaatst, is illustratief voor de werkwijze van de kunstenaar. De aandacht van voorbijgangers wordt vrijwel onmiddellijk getrokken door een groep van zeven fiere paarden. Ze staan er alert, levenslustig en strijdvaardig bij. De gladgepolijste raspaardjes zijn uitgevoerd in brons en zijn tot in de kleinste details nauwkeurig afgewerkt.</p>
<p>De Kruijff studeerde aan de Koninklijke Academie van Beeldende Kunsten in zijn geboortestad Den Haag. Hij vervolgde zijn opleiding in België om zich vanaf 1938 definitief in de hofstad te vestigen. De Kruijff is een typische vertegenwoordiger van de groep figuratieve beeldhouwers die zich niets aantrok van de ideeën die door de vernieuwingsbewegingen verspreid werden. Hij bleef zijn leven lang trouw aan zijn voorkeur voor het maken van herkenbare beelden van mensfiguren en dieren. Met volharding en uit overtuiging hield hij vast aan ambachtelijke vaardigheden en esthetische uitgangspunten.</p>
<p>De beelden van De Kruijff zijn levensecht. Ze stralen vitaliteit uit en halen het beste uit mens en dier naar boven. De beeldhouwer had genoeg aan de gegeven werkelijkheid en maakte die (waar dat mogelijk of wenselijk was) nog iets mooier. Hij voelde niet de behoefte om via ongeremde expressiedrang of zucht naar abstractie de werkelijkheid te vertekenen.</p>
";Brons;op het winkelpleintje;Groep van zeven paarden, Kees de Kruijff, 1975;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/ff0bf0f7-c0e2-4814-98bf-6f66bc8429a3/media/b15c103e-eb13-18a4-ec52-5026531398a9?mode=detail&view=horizontal&q=Kees%20Kruijff&rows=1&page=4;De Stede 21, 2543 BG Den Haag, Nederland;52.043427881597914;4.259967607981663;21;De Stede;Kruijff, Kees de;;;;77667.6355851574;451167.484160467
553;Draaiing;"<p>Het doet denken aan de wervelkolom van een lenig, gedraaid lichaam. Geometrisch en in cortenstaal uitgevoerd. Het beeld is puur en eenvoudig: een rechthoek op zijn kant, zeven vierkanten en een liggende rechthoek. De vierkanten vormen het scharnier tussen de rechthoeken. Ze kantelen en nemen de grote rechthoek mee in die beweging.<br />
Aan deze aaneenschakeling van vormen dankt het beeld ‘Draaiing’ van Paul de Regt ongetwijfeld zijn naam. Het is onwaarschijnlijk dat de kunstenaar het kunstwerk zelf die titel heeft gegeven. In de Haagsche Courant van 22 juni 1977 zegt hij daarover: ‘Je moet je rot verzinnen over een naam, wil je hem niet gewoon ‘constructie’ noemen. Bovendien geven de mensen namen als ze langs een plastiek van je komen.’</p>
<p>‘Draaiing’, gemaakt in 1979 en twee jaar later in de middenberm van de De la Reyweg geplaatst, past perfect binnen het zorgvuldig en consequent opgebouwde abstract geometrische oeuvre van De Regt. Het is binnen het oeuvre van De Regt bijzonder omdat het lijkt of de kunstenaar een natuurlijk gevormde en beweeglijke ruggengraat verregaand heeft geabstraheerd. Altijd is er wel een zekere spanning in zijn werk te bespeuren. Dat is ook wat De Regt wil bereiken. Maar hier zijn de statische vormen dusdanig geraffineerd geordend dat zij beweging uitdrukken, en wordt spanning dus dynamiek.</p>
<p>Een groot deel van De Regts kunst is monumentaal, veelal in opdracht ontworpen voor de dagelijkse stedelijke omgeving. In zijn vormgeving trekt De Regt een parallel met de principes die architecten hanteren. Vandaar dat in zijn kunstwerken de echo’s weerklinken van bouwkundige ritmes van vlak en lijn: van rechthoek, vierkant en driehoek, van horizontaal, verticaal en diagonaal.</p>
";cortenstaal;in middenberm bij Terletstraat;Draaiing, Paul de Regt, 1981;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/6e8ee929-bf49-4365-9a72-a03389dedf8d/media/f0bc0a46-3391-4432-9682-08cc0fb2080f?mode=detail&view=horizontal&q=paul%20de%20regt&rows=1&page=1;477 De la Reyweg;52.0639709693843;4.28940860249729;477;De la Reyweg;Regt, Paul de;;;;79721.8384120821;453421.936573922
554;Cristallina;"<p>De bolvorm is voor beeldhouwer Annemie Fontana een dankbaar vertrekpunt. In het oeuvre van de kunstenaar keert de bol in allerlei hoedanigheden en uitvoeringen terug. Het exemplaar dat in 1981 in het plantsoen aan De Horst werd geplaatst is van marmer en heeft een dwarsdoorsnede van slechts 43 centimeter. Het beeld staat op een forse sokkel maar lijkt ondanks de geringe afmetingen niet nietig.<br />
In vergelijking met haar gladgepolijste latere werk is deze bolvorm grof afgewerkt. Het oppervlak zit vol putjes, gaatjes en andere oneffenheden. Eigenlijk is het geen echte bol, maar een min of meer ronde vorm. Door inkepingen en vormtoevoegingen is afgeweken van de strikte bolvorm. Een vorm tevoorschijn halen uit een brok ruwe marmer vereist behalve ambachtelijke kwaliteiten en veel geduld ook precisie. De geringste ‘misslag’ heeft desastreuze gevolgen voor de zuiverheid en de rondingen van de gewenste vorm.</p>
<p>In het werk van Fontana gaan precisie en perfectie hand in hand. De beeldhouwer kreeg de passie voor beeldende kunst met de paplepel ingegoten. Haar vader was kunstschilder. Aanvankelijk leek haar toekomst te liggen in de haute couture. Daarna volgde ze een opleiding tot keramist. Uit beide sectoren pikte ze vaardigheden op die haar later als beeldhouwer goed van pas kwamen. Gevoel voor stijl en vormgeving en behoefte aan pure vakkennis zijn daarvan de belangrijkste.</p>
<p>Aanvankelijk concentreerde Fontana zich in haar ‘concrete kunst’ sterk op de vorm en op het concept. Later onderkent zij ook de meerwaarde van het persoonlijke gebaar en van de innerlijke beleving. Voor haar zijn deze tegengestelde visies niet onverenigbaar. Zij brengt verbindingen tot stand tussen constructivistisch denken enerzijds en geabstraheerde verbeelding van herkenbare mensen, dieren en dingen anderzijds. Beladen thema’s als pijn, leed en bedreiging keren veelvuldig terug.</p>
";Marmer;in het plantsoen bij Winkelstede;Cristallina, Annemie Fontana, 1966;Ralph Kämena;Wim van der Beek, eindredactie Sandra Spijkerman;;De Vlinder Tuin, Unnamed Road, 2592 TC Den Haag, Nederland;52.09328447843293;4.3573381978698755;;;Fontana, Annemie;;;;84425.9650469525;456614.840349868
578;Horizontale Hemelvaart;"<p>In het gras naast het speeltuintje ligt het nietsontziende spoor van een tank. De rechte betonnen lijn eindigt in een opmerkelijk vrolijke figuur. Een flinke stapel uitbundige ‘taartvormen’ in allerlei felle kleuren draagt een hoofd dat vele gezichten kent. Afhankelijk vanuit welke hoek je er naar kijkt, zie je een aap, een clownsgezicht en nog veel meer.<br />
Voor dit beeld vroeg kunstenaarsduo LaSalle de landschapsarchitecten van de wijk naar hun goddelijke ervaring. Die dachten daarbij aan een persoon die zich overal dwars doorheen verplaatst zonder veel acht te slaan op de omgeving. Vandaar dat strenge, rechtlijnige tankspoor. Als tegenpool plaatste LaSalle aan het eind van de lijn een figuur die juist borrelt van blijheid en associaties. Daar zorgen de tientallen kleine portretbeeldjes uit oosterse religies, snuisterijen, sleutels en stukjes natuur voor die zij in de verschillende taartvormen hebben afgegoten.</p>
";Aluminium beschilderd;Op een grasveldje ter hoogte van de Meijepolderstraat;Horizontale Hemelvaart, LaSalle (Albert Goederond en Patty Struik), 2012;Ralph Kämena;Sandra Spijkerman;;Meijepolderstraat 6, 2493 XD Den Haag, Nederland;52.05784418832761;4.406835397097786;6;Meijepolderstraat;LaSalle;;;;87764.5033462796;452625.101345569
579;Dendrologische dressuur;"<p>Even lijkt het op een boom die is weggelopen uit een kindertekening. Je ziet een stevige stam met daar bovenop een flinke bos bladeren. Die eerste indruk houdt echter niet lang stand. Daarvoor wijkt het materiaal en de vorm te veel af van de zes bomen die om dit beeld heen staan: twee ovalen beschilderde aluminium platen op een stalen balk. Van veraf wekken de verschillende ronde vormen die in reliëf op de platen zijn aanbracht de suggestie van een stapel boomstammen. Aan bomen en planten refereert ook de raadselachtige titel ‘Dendrologische Dressuur’, ofwel boomkundige dressuur.<br />
Dichtbij kun je zien dat elk stammetje een eigen patroon heeft dat niets met de natuur van doen heeft. Dan ontdek je bijvoorbeeld een kanten kleedje of een snoer parels, terwijl het geheel doet denken aan een rieten onderzetter voor hete pannen uit de jaren zeventig. Aan de binnenzijde van de platen zijn contouren van (eiken)bladeren gegraveerd. Dit soort details zijn echter niet vanaf de straat te zien. Daarvoor moet je het paadje aan de andere kant van de sloot nemen.</p>
";Aluminium beschilderd;;Dendrologische dressuur, LaSalle (Albert Goederond en Patty Struik), 2012;Ralph Kämena;Sandra Spijkerman;;Bergermeerstraat 9, 2493 WT Den Haag, Nederland;52.059787352775615;4.405490844865514;9;Bergermeerstraat;LaSalle;;;;87675.2177984054;452842.526162331
580;Compositie;"<p>Als het de noten van een muziekstuk zouden zijn, zou het gaan om een moderne partituur: een schijnbare kakofonie van scherpe klanken. Het beeld ‘Compositie’ van beeldhouwer Pim van der Maas lijkt een ongeordende stapel roestvrijstalen dozen en platen. Op het eerste gezicht zijn de abstract geometrische vormen van het beeld in het Beethovenplantsoen met elkaar in een chaotisch gevecht verwikkeld. Maar wie langer en beter kijkt, ziet dat Van der Maas consequent gewerkt heeft met rechthoeken, driehoeken en vierkanten en dat hij wel degelijk gezocht heeft naar balans. Hij creëerde een evenwicht met links en rechts een visueel gelijk gewicht aan vormen.</p>
<p>‘Compositie’ uit 1968 is een tamelijk vroeg beeld van Van der Maas. De kunstenaar begon pas op 27-jarige leeftijd met zijn studie beeldhouwen aan de Vrije Academie in Den Haag. Van der Maas maakte behalve ‘Compositie’ verschillende geometrisch abstracte buisconstructies. Zijn strenge vormentaal veranderde echter na het midden van de jaren tachtig. Naast metaal begon hij in hout te werken en zijn vormgeving werd zachter en ronder. Sindsdien komen er regelmatig vormen in zijn beelden voor die doen denken aan een blad, een veer of een vleugel. Maar Van der Maas is zich nooit figuratief gaan uiten, dus moeten we deze associaties toeschrijven aan de fantasie van de beschouwer.</p>
<p>Ook ‘Compositie’ prikkelt de verbeelding. Zelfs die van de maker. Van der Maas gaf aanvankelijk aan dat het beeld niets voorstelde. Maar twintig jaar later wilde hij in een interview met de Haagsche Courant kwijt dat het voor hem iets ‘vogelachtigs’ had: een vogel op drie poten met in het midden de constructie van het slanke lijf en bovenaan twee krachtige koppen. De toelichting van de geestelijke vader ten spijt, biedt deze sculptuur vanuit verschillende gezichtspunten steeds een ander perspectief, als betrof het een driedimensionale kubistische collage.</p>
";roestvast staal;het grasveld aan de Beethovenlaan tegenover het Alphons Diepenbrockhof;Compositie, Pim van der Maas, 1968;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/?mode=gallery&view=horizontal&q=Pim%20van%20der%20Maas&page=1&reverse=0;Alphons Diepenbrockhof 75, 2551 KK Den Haag, Nederland;52.05814145664525;4.231722102949256;75;Alphons Diepenbrockhof;Maas, Pim van der;;;;75756.0580711849;452834.808710553
555;Vlaggenmonument;"<p>Marte Röling studeerde aan de Rijksakademie in Amsterdam en ontwikkelde zich daarna tot een veelzijdig kunstenaar. Ze schildert, tekent, etst, lithografeert, maakt screenprints en beelden en voert monumentale opdrachten uit. Aanvankelijk werkte Röling figuratief. Hoewel haar werk heel divers is, wordt het in hoofdlijnen gerekend tot de beeldende kunst die een vervolg of een variant is op Pop Art.<br />
De projecten en beelden van Röling openbaren een sterke belangstelling voor techniek in het algemeen en voor het experimenteren met nieuwe technieken in het bijzonder. Rubber, pvc, autolak, goud, klei, gaas of gewoon verf op doek: niets ontsnapt aan haar interesse. De dynamiek van haar beelden wordt bepaald door beweeglijke vormgeving, sprankelende kleurencombinaties, inventief materiaalgebruik en speelse aanpak.<br />
Röling werd vooral bekend door haar fascinatie voor vliegtuigen (ze liet een straaljager in de tuin van haar huis plaatsen) en voor alles wat met feestelijke versiering te maken heeft. Strikken, vlaggen, linten en vaandels werden door haar in allerlei sculpturen verwerkt. Het vlaggenmonument dat in het hart van het Cromvlietplein verrees, is daar een voorbeeld van.<br />
Het monument op het Cromvlietplein bestaat uit zes vlaggenmasten van beton en polyester. Ze zijn ongeveer 8 meter hoog. In de top van de masten zijn wimpels, vlaggen of linten aangebracht die opvallen door de frivole, bijna slordige vormgeving. Er zitten knopen in, ze hebben zich soms gedeeltelijk om de mast gekruld of ze hangen losjes langs de palen naar beneden. Die schijnbare nonchalance versterkt het ongecompliceerde karakter dat Marte Röling zoekt.</p>
";beton;In het plantsoen bij de moestuin;Vlaggenmonument, Marte Röling, 1983;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/2d6ba967-5446-4be6-b853-4a586ac40eb9/media/2e7072c9-116f-4708-87f3-030440514bde?mode=detail&view=horizontal&q=Vlaggenmonument&rows=1&page=1;Cromvlietplein 50, 2516 KV Den Haag, Nederland;52.065516272218204;4.333331180356588;50;Cromvlietplein;Röling, Marte;;;;82736.0535939668;453549.221057188
556;Amazone;"<p>In 1951 ondertekende hij het oprichtingsmanifest. Daarmee werd beeldhouwer Bram Roth lid van de kunstenaarsgroep Verve (1951-1957). De groep van vijftien schilders en vijf beeldhouwers wilde als tegenhanger fungeren van Pulchri Studio en de Haagse Kunstkring. De exposities van deze verenigingen leverden een heterogeen beeld van de Haagse kunst op. De gelijkgestemde leden van Verve wilden een homogeen beeld uitdragen, ‘met behoud van individueel onderscheid in aanleg en temperament’, zo meldt het manifest.</p>
<p>De groep was ambitieus. De leden streefden naar ‘meer fantasie en verbeelding, meer verve’ in de kunst. Theo Bitter, een van de oprichters, schroomde niet Verve het Haagse antwoord op Cobra te noemen. Toch waren dat werelden van verschil. De internationale Cobra-schreeuw, ‘rauw, direct, bewust primitief, kleurrijk en extrovert’, werd vanuit de hofstad ingetogen beantwoord, ‘beschaafd, gevoelig, gemengd licht abstract en gestileerd figuratief’, aldus Rudi Oxenaar, voormalig directeur Museum Kröller-Müller, in 1997.<br />
Een voorbeeld van die gestileerd figuratieve kunst vinden we aan de Conradkade op de Houtrustbrug. Daar staat ‘Amazone’ van Roth uit 1960. De brons heeft een sterke verticale as door de langgerektheid van het vrouwenlichaam en de paardenhals. Vooral de amazone is met haar kleine hoofd op een enorme kegelvormige hals buiten alle verhoudingen. Desondanks zijn alle onderdelen in harmonie en zien we een elegante ruiter, die in balans blijft terwijl haar paard het hoofd achterover gooit.</p>
<p>Het ligt voor de hand Roths beeld te vergelijken met de ruiterbeelden van de beroemde Italiaanse beeldhouwer Marino Marini (1901-1980). Vooral omdat er in 1959 zo een in Den Haag werd geplaatst. Maar dat sterk geabstraheerde ruiterbeeld staat ver af van Roths vertolking. Bovendien had Roth zijn model toen vermoedelijk al gereed. Van de heftige dramatiek die Marini’s ruiterbeelden kenmerkt, is bij Roth geen sprake. Roth plaatst mens en dier in een onbekommerde wereld, waarin geen plek is voor pijn of leed.</p>
";brons;;Amazone, Bram Roth, 1960;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/499f3621-8ca7-47f1-bfb6-cd3c39d8d683/media/4300c9b3-25cd-4e01-bb9d-7c08618b5987?mode=detail&view=horizontal&q=amazone&rows=1&page=5;Conradkade 178, 2517 CL Den Haag, Nederland;52.085015968821104;4.27397806758262;178;Conradkade;Roth, Bram;;;;78699.6954969858;455779.296941064
557;Opengewerkte metalen kubus;"<p>Vrolijk gekleurd in de primaire kleuren rood, geel en blauw in combinatie met het rustige grijs. Het zijn de ribben van de enorme kubus op het pleintje tussen de Christian de Wetstraat en de Kockstraat. Het object van beeldhouwer Flip Lambalk staat in de Haagse Transvaalbuurt. Het is een simpele vorm, waar toch iets aan opvalt.</p>
<p>Als je goed kijkt, blijkt dat elke hoekribbe in dezelfde kleur is geschilderd als één van de liggende ribben. Zo worden telkens twee ribben optisch met elkaar verbonden en vormen ze samen de hoofdletter L, rechtop of op z’n kop. Dit optisch effect wordt nog versterkt doordat de ribben van de basis niet helemaal gesloten zijn. Er ontbreekt aan iedere zijde een stukje. Ook kun je zo gemakkelijk de kubus in- en uitlopen, alsof het een huis is.<br />
De kunstwerken van Lambalk zijn geometrisch abstract, maar worden ook wel met de term ‘constructivistisch’ aangeduid. Dit omdat Lambalk gebruik maakt van eenvoudige vormen en primaire kleuren. Verder is er altijd een relatie tussen zijn kunst en de omringende architectuur, ook kenmerkend voor het constructivisme. Met zijn kubus uit 1986, die in dichte vorm een ruimte zou zijn, sluit Lambalk aan bij de architecturale vormen van de nieuwbouw.</p>
<p>Soms is de band tussen zijn beeldhouwkunst en de bouwkunst nog nauwer en wisselen Lambalk en architect ideeën uit. Dat gebeurde in 1982 in Dordrecht, waar hij in en rond het nieuwe districtsbureau van de Rijkspolitie kunstwerken realiseerde. Hij deed dit samen met kunstenaar Bouke IJlstra. Met IJlstra schreef hij vervolgens in 1984 een totaalvisie op de beeldende kunst voor de Transvaalbuurt. Lambalk werkt graag samen met anderen, architecten of kunstenaars.</p>
";staal;Op het pleintje tussen de Christian de Wetstraat en de Kockstraat;Opengewerkte metalen kubus, Flip Lambalk, 1986;Ralph Kämena;Nicole Spaans, eindredactie Sandra Spijkerman;;294 Kockstraat;52.0688830210347;4.28694214497868;294;Kockstraat;Lambalk, Flip;;;;79560.9992826346;453970.960817924
581;Dutch Mechanisms;"<p>Op 20 augustus 1672 vond even buiten de Gevangenpoort een gruwelijke lynchpartij plaats. Daar werden de gebroeders Johan en Cornelis de Witt vermoord en gevild door een woedende menigte. De broers belichaamden de Republiek der Verenigde Nederlanden. Hun vijanden waren de Orangisten, de volgelingen van Willem van Oranje en zijn nazaten.<br />
Deze historische gebeurtenis vormt het vertrekpunt voor het beeld dat Folkert de Jong voor ‘De Beeldengalerij’ maakte. De Jong is geïnteresseerd in geschiedenis en hoe ons collectieve (onder)bewustzijn werkt: ‘Dutch Mechanisms’. Voor hem bestaat er een directe link tussen de lynchpartij van toen en onze tijd nu. Machtsstrijd en populisme zijn ook vandaag de dag actueel. Het is net zo moeilijk om objectief inzicht te krijgen in de gebeurtenissen toen, als tegenwoordig een duidelijk beeld van onze eigen tijd te vormen. Denk aan de uiteenlopende ‘feiten’ die de verschillende media verspreiden. Evenmin is helder vast te stellen of de overlevering klopt dat de tong en de vinger van de gebroeders De Witt na de slachtpartij als trofee zijn meegenomen en later in de collectie van het Haags Historisch Museum terecht zijn gekomen.<br />
Gefascineerd door die vinger en tong voegt De Jong een 3D-scan ervan toe aan zijn sculptuur met twee skeletten. Het is alsof de overblijfselen van de broers na de lynchpartij zo op de sokkel zijn neergezet. Bovendien verwijst de tong naar het spreken van de waarheid en de vinger naar het aanwijzen van een schuldige.<br />
De meeste beelden van De Jong zijn uitgevoerd in kleurrijk synthetisch materiaal dat het groteske en wrange humor onderstreept. Dit buitenbeeld heeft hij echter gemaakt in traditioneel brons. Resultaat is een staaltje eigentijdse vergankelijkheidssymboliek die je bovendien laat nadenken over hoe jij met macht en populisme omgaat. Ben jij in staat om iemand ter dood te veroordelen? Zou jij iemand kunnen lynchen?</p>
";Brons;;Dutch Mechanisms, Folkert de Jong, 2016;Sander Foederer;Sandra Spijkerman;https://www.orenenogentekort.nl/wp-content/uploads/2021/09/Kopie-van-20.-Folkert-de-Jong-Dutch-mechanisms.mp3;Grote Marktstraat 99, 2511 BJ Den Haag, Nederland;52.077013142630946;4.31369965673067;99;Grote Marktstraat;Jong, Folkert de;;;;81408.900677032;454847.970283037
582;A Last Farewell;"<p>Een vakantiekiekje. Daar lijkt het sokkelbeeld van Anno Dijkstra nog het meeste op. Een Amazone-indiaan in vol ornaat omarmt voor de foto een willekeurige westerse toerist. Het blijkt wel een kiekje met een scherp randje. Want waarom heeft de indiaan geen rechterarm? En hoe komt het dat het witte beeld hier en daar gerepareerd lijkt te zijn in een andere kleur? Het praktische antwoord is dat die arm niet paste binnen de strakke afmetingen die voor elk sokkelbeeld gelden. Belangrijker zijn echter andere associaties die door de amputatie ontstaan. Samen met de reparaties roept het direct herinneringen op aan beelden van de oude Grieken en Romeinen. Tegelijkertijd verwijst het naar het feit dat de oorspronkelijke Amazone-cultuur voor haar voortbestaan tegenwoordig grotendeels afhankelijk is van toerisme. Omgekeerd heeft de westerse toerist behoefte aan het consumeren van authentieke culturen. Zeker in de drukke winkelstraten waar het sokkelbeeld staat, roept dat de vraag op: wie is er nu eigenlijk afhankelijk van wie?</p>
<p>Veel van Dijkstra’s werk gaat over beelden die krant en televisie dagelijkse over ons uitstorten. Denk aan het napalmmeisje uit Vietnam, de paddenstoelwolk van de atoombom of de vermoorde Theo van Gogh. Deze vaak schokkende beelden staan in ons collectieve geheugen gegrift. Door van zulke iconische beelden hyperrealistische sculpturen te maken en ze op een bijzondere manier te presenteren, zet Dijkstra je aan het denken over wat die beelden eigenlijk laten zien en vooral ook hoe. Zo confronteert de kunstenaar de beschouwer niet alleen met zijn eigen reactie, maar ook met vragen over het gebruik van beelden in de media. In 2008 bijvoorbeeld plaatste Dijkstra tijdens de tentoonstelling ‘Madrid Abierto’ een sculptuur van een ondervoed kindje op een boulevard in de Spaanse hoofdstad. Voorbijgangers sloegen het beeld een lap stof om, aaiden het of gingen ermee op de foto. Die uiteenlopende reacties zijn in een publicatie vastgelegd.</p>
<p>Momenteel is dit beeld uit de Beeldengalerij gestationeerd in het Zuiderpark.</p>
";Kunststof;tussen het sportcomplex en De Aftrap van ADO;A last farewell, Anno Dijkstra, 2011. Locatie Beeldengalerij centrum Den Haag.;Ralph Kämena;Sandra Spijkerman;https://www.orenenogentekort.nl/wp-content/uploads/2022/02/Anno-Dijkstra-a-last-farewell.mp3;Meester P. Droogleever Fortuynweg 24, 2533 SR Den Haag, Nederland;52.0570916394557;4.290616565948504;24;Meester P. Droogleever Fortuynweg;Dijkstra, Anno;;;;79793.1069443301;452655.362743371
466;Vijf objectengroep;"<p>Zwembad De Blinkerd aan de Seinpoststraat is met zijn zeshoekige vorm en flinke koepel een karakteristiek pand. Toen kunstenaar Koos Flinterman gevraagd werd om dit gebouw te verfraaien met beeldende kunst, nam hij de architectuur daarvan dan ook als uitgangspunt. Volgens hem geeft de koepel geen duidelijke richting aan het pand, noch zorgen de vele glaswanden door het overhangen van diezelfde koepel voor het benodigde licht en de benodigde ruimte. De markante koepel heeft vooral effect op de beleving van de ruimte zelf. Dit laatste wordt benadrukt doordat het sportcomplex in het voormalige zogenoemde ‘Balkengat’ ligt. Vroeger werd in deze kleine, lagergelegen plas hout nat gehouden. De ruimtelijkheid die daardoor ontstaat, wilde Flinterman benadrukken.</p>
<p>Daartoe plaatste hij aan de buitenkant vijf objecten, elk bestaande uit een of meer rechthoekige en rechtopstaande panelen. De objecten zijn neergezet in het verlengde van de zes hoeken en zijn gespoten in gradaties pasteltinten van twee kleuren (groen en blauw). Daardoor ontstaan er twee reeksen. Vanuit verschillende gezichtspunten is er steeds een ander object met een andere kleur zichtbaar.</p>
<p>Met zijn vijfdelige artistieke ingreep beïnvloedt Flinterman de ruimtebeleving rond het sportcomplex. Tegelijkertijd manoeuvreert hij op het breukvlak tussen architectuur, design en autonome kunst. Deze toegepaste werkwijze is kenmerkend voor hem. Als kunstenaar, tentoonstellingsmaker en docent aan de Design Academy in Eindhoven had hij de behoefte om grenzen tussen beeldende kunst, architectuur, design en mode te verkennen en te overschrijden.</p>
<p>Die behoefte strookt met de opleiding omgevingsvormgeving die Flinterman genoot aan de kunstacademie in Arnhem, beter bekend als de Arnhemse School. Van docenten als Peter Struycken leerde hij hoe hij vorm en kleur zodanig in een buitenruimte met bebouwing kon aanbrengen en structureren, dat het een leefbaarder omgeving opleverde.</p>
";aluminium;rondom zwembad de Blinkerd;Vijf objectengroep, Koos Flinterman, 1982;Ralph Kämena;Wim van der Beek, eindredactie Sandra Spijkerman;;Seinpoststraat 150, 2586 HC Den Haag, Nederland;52.10610762310315;4.282453081419697;150;Seinpoststraat;Flinterman, Koos;;;;79316.2578184744;458116.870963749
467;When the saints go marching in;"<p>De internationaal vermaarde kunstenaar Carel Visser heeft in zijn werkzame leven een omvangrijk oeuvre opgebouwd dat verrassend divers oogt. Want dat hij naast dit streng geometrische werk ook de maker is van informele en poëtische beelden met autoruiten en schapenwol, zou je niet direct zeggen.</p>
<p>Toch is de aandachtige observatie van zijn omgeving, met name van de natuur altijd het uitgangspunt voor zijn beelden geweest. Ze vormde de basis voor zijn geometrisch abstracte sculpturen in de jaren vijftig van de 20e eeuw. Evenals kunstenaars als Joost Baljeu trachtte hij de innerlijke structuur van de natuur tot eenvoudige vormen te herleiden.<br />
‘When the saints go marching in’ aan de Segbroeklaan dateert uit de tweede helft van de jaren zestig. De identieke balken zijn niet meer klassiek gecomponeerd tot een evenwichtig geheel zoals in zijn eerdere beelden. Doordat de balken ten opzichte van elkaar verschuiven tart het ons gevoel voor balans; het is alsof ze worden gelanceerd.</p>
<p>De sculptuur behoort tot de serie ‘multitudes’ die Visser sinds 1963 maakte. Het idee voor deze serie ontstond het jaar daarvoor in Amerika, en is geïnspireerd op het langs elkaar schuivende autoverkeer. De titel, ontleend aan een bekende gospel, vond hij goed passen bij het Amerikaanse en dynamische karakter van het werk.</p>
<p>Visser probeerde met de ‘multitudes’ een andere vorm te vinden voor de klassieke opvattingen over vorm, verhouding en evenwicht. Elk materiaal bleek geschikt voor een spel met die canon. Zo betrok hij in latere collages en beelden steeds vaker elementen uit zijn omgeving, zoals de eerder genoemde autoruit, ordners en schapenwol. Raadselachtige combinaties waren het, maar ‘wat een ander ermee doet is niet mijn sores’, verklaarde hij.<br />
De onafhankelijke Visser verruimde met zijn aanpak de mogelijkheden van de beeldhouwkunst en daarmee heeft hij tal van jonge kunstenaars geïnspireerd.</p>
";ijzer;in de vijver tegenover nr. 618;When the saints go marching in, Carel Visser, 1968;Ralph Kämena;Lidwien Nielander, eindredactie Sandra Spijkerman;;Bastingmeertje, Bloemenbuurt-Oost, 2565 DK Den Haag, Nederland;52.07798285783853;4.258025586605072;;;Visser, Carel;;;;77594.2042326934;455013.75823056
468;Rasp;"<p>Evenals het betonnen beeld ‘Spectre’ dat de kunstenaar in 1966 maakte, is de obeliskachtige bronzen ‘Rasp’ die twee jaar later geplaatst werd op het gazon op de hoek van de Segbroeklaan en de Goudenregenstraat, geen typische ‘Jan Snoeck sculptuur’. De vorm en het ribbelige oppervlak van de zuil refereren aan de rasp die bij iedere keukenprins(es) in de keukenla ligt. Overigens ontbreken de gaatjes in Snoecks ‘Rasp’. Die verbeeldt hij met korte staafje die hij telkens wisselend ten opzichte van elkaar plaatst. Dat levert een onverwacht ritme op.</p>
<p>Het beeld bezit daarnaast enkele specifieke kenmerken van een gedenknaald. Alleen de plaats doet afbreuk aan het ongeveer 5 meter hoge ‘monument’. Het drukke verkeersknooppunt met wegwijzers, lantaarnpalen en stoplichten leiden de aandacht af van het monolithische beeld dat het best tot zijn recht komt wanneer het bekeken wordt tegen het decor van enkele hoge bomen.</p>
<p>De staafvormige rasp of vijl met inkepingen wijkt af van het werk waarmee Snoeck later bekend werd. Het beeld bezit weliswaar een duidelijk zichtbare relatie met de werkelijkheid, maar toch doet het eerder denken aan een abstract object dan aan een werktuig waarvan het formaat enorm is opgeblazen. Zou het de bedoeling van de kunstenaar geweest zijn om een beeld te maken dat vergelijkbaar is met de beroemde troffel van Claes Oldenburg, die in de tuin van Museum Kröller-Müller in Otterlo staat, dan zou de rasp ook een handvat moeten hebben waardoor het gereedschap (met uitzondering van de buitenproportionele afmetingen) net echt zou lijken.</p>
<p>Wie bij het horen van de naam Jan Snoeck onmiddellijk denkt aan geabstraheerde keramische mensfiguren, zit er in dit geval ver naast. Binnen het totale oeuvre van de kunstenaar blijft dit beeld een voorbeeld van een vroeg werk dat geen sporen in zich draagt van de kenmerkende beeldtaal die hij later ontwikkelde.</p>
";brons / steenachtig;gazon, hoek Goudenregenstraat;Rasp, Jan Snoeck, 1968;Ralph Kämena;Wim van der Beek, eindredactie Sandra Spijkerman;;Kolibrielaan 5, 2566 XW Den Haag, Nederland;52.07923211372644;4.26177315334892;5;Kolibrielaan;Snoeck, Jan;;;;77853.2424166328;455148.747137616
513;René Descartes;"<p>Europa telt drie identieke standbeelden van René Descartes (1596-1650). Twee van brons en één van marmer. Twee in Frankrijk en één in Den Haag. Alledrie van de Franse beeldhouwer Emile de Nieuwerkercke. Met zijn ruiter- en standbeelden van internationale allure bracht hij de grandeur tot uitdrukking, die zijn opdrachtgevers graag zagen. Koning Willem II, opdrachtgever voor het Haagse standbeeld van de grote Franse wiskundige en wijsgeer Descartes, was dan ook een waar liefhebber van zijn sculpturen.</p>
<p>De Nieuwerkercke had voor hem ook het ruiterstandbeeld van prins Willem I gemaakt. Evenals bij dat beeld, betaalde de vorst het gedenkteken voor Descartes zelf en bestelde het zonder aarzelen. De opdracht verleende hij toen hij tijdens de onthulling van het ruiterbeeld in 1845 vernam dat de beeldhouwer bezig was met een standbeeld van de filosoof voor diens geboorteplaats La Haye bij Tours. Toch vond de onthulling van het beeld voor La Haye niet als eerste plaats. De stad wachtte keurig tot 1846, om te gedenken dat Descartes er 250 jaar eerder was geboren. Het Haagse beeld werd in 1845 in het nieuw aangelegde Willemspark geplaatst. De stad Tours kwam pas in 1850 in bezit van een marmeren versie. En dus had koning Willem II de primeur.</p>
<p>Sinds 1914 staat het Descartes-monument met op de sokkel zijn lijfspreuk ‘cogito ergo sum’, ‘ik denk, dus ik besta’ in het plantsoen aan het Newtonplein. Maar waarom Den Haag? Want hoewel Descartes tussen 1629 en 1649 in diverse Nederlandse steden verbleef om in alle rust aan zijn geschriften te kunnen werken, woonde hij nooit in de residentie. De als jurist en militair opgeleide Descartes sloot zich echter in 1618 gedurende een jaar aan bij het leger van prins Maurits. Aan deze speciale band met de Oranjes dankt Descartes ongetwijfeld zijn standbeeld in de hofstad.</p>
";brons / steenachtig;;René Descartes, Emile de Nieuwerkercke, 1914;Ralph Kämena;Nicole Spaans, eindredactie Sandra Spijkerman;;43 Newtonplein;52.0719708834938;4.27763706368171;43;Newtonplein;Nieuwerkercke, Emile de;;;;78928.2848456082;454324.195124685
514;Twaalf beelden;"<p>Hoe heerlijk kan spelen zijn! Stiekem over een hek stappen, er overheen springen of een balanceeract uitvoeren op de rand, een salto over het hek maken of er gewoon lekker op leunen. Ossip maakte twaalf kleurrijke figuren die op de één of andere manier verbonden zijn met het hek dat de speelplaats op het Newtonplein omringt.</p>
<p>De functie van het hek is afhankelijk van de gebruikers. De ene keer biedt het hek bescherming, de andere keer is het een instrument of werktuig. In alle gevallen is het de vrolijke markering van een plek waar mensen de tango dansen, een handstandje maken, hun krantje lezen of fitness oefeningen uitvoeren, elkaar ontmoeten of beminnen.<br />
Met de verzonnen gebruikers van het hek is van alles aan de hand. Ossip maakte er karikaturen van om hun identiteit zo simpel en herkenbaar mogelijk te houden. De mensen en situaties die hij verbeeldt, lijken weggelopen uit stripverhalen of cartoons. Hun aard en karakter is zo plat als een dubbeltje. Hetzelfde geldt voor de manier waarop ze zijn uitgevoerd. Ze zijn gesneden uit grote platen staal, beschilderd in vrolijke kleuren en daarna aan het hekwerk vast gemaakt.</p>
<p>Hoe anders is deze vroege opdracht in verhouding tot Ossips autonome kunst. Daarin wemelt het van de gemankeerde of gedeformeerde mensen. De kunstenaar manipuleert daartoe bestaande, historische, zwartwit fotobeelden door uitvergroting, inkleuring en weglating. Soms voegt hij er attributen aan toe. Het levert vervreemdende mensbeelden op die iets bedreigends hebben. Ossips fotowerk fungeert als tijdsmachine. Wat veraf is komt dichterbij. Daarmee brengt hij ook de vergankelijkheid dichterbij.</p>
";plaatstaal;;Twaalf beelden, Ossip Snoeck, 1988;Ralph Kämena;Wim van der Beek, eindredactie Sandra Spijkerman;;100 Newtonplein;52.0725577610018;4.27909161512294;100;Newtonplein;Snoeck, Ossip;;;;79028.9999041945;454387.961545342
515;Plastiek;"<p>Deze plastiek was in de jaren zestig bedoeld als ‘een speelbeeld met verrukkelijke hoekjes voor kinderen’. Destijds was het een betrekkelijk nieuw fenomeen om kunstenaars te vragen een speelobject te ontwerpen. Rooijackers was in de jaren vijftig lid van Verve (1951-1957) en in de jaren zestig en zeventig docent/begeleider aan de Vrije Academie in Den Haag. De kunstenaarsvereniging Verve had haar naam te danken aan haar visie dat er meer ‘verve’ nodig was om tot de verbeelding van de beschouwer te spreken. Daarin had de kunstenaar een stimulerende en ook maatschappelijk bindende taak. Op de Vrije Academie gold een vergelijkbaar adagium: de nieuwe zogenoemde ‘ontwerpmentaliteit’. Daarbij moesten kunstenaars nieuwe vormen scheppen en niet meer imiteren. In het speelobject kon Rooijackers veel van deze opvattingen kwijt.</p>
<p>Het loodzware betonnen beeld dat meer dan twintig ton weegt, stond oorspronkelijk op het pleintje midden in het winkelcentrum aan de Alphons Diepenbrockhof. Het was omgeven door bankjes en bomen. Helaas werd het na verloop van tijd beklad met graffiti en op een gegeven moment werden de ‘verrukkelijke hoekjes’ ook voor andere dan de beoogde doeleinden gebruikt. Bij de herinrichting van het plein in 2006 werd het kunstwerk verplaatst naar de huidige locatie: een rustig veldje onder de bomen.</p>
";beton;aan de zijde van de Beethovenlaan bij de parkeerplaats van winkelcentrum Alphons Diepenbrockhof;Plastiek, Rudi Rooijackers, 1969;Ralph Kämena;Lidwien Nielander, eindredactie Sandra Spijkerman;https://haagsgemeentearchief.nl/mediabank/beeldcollectie/detail/e8c8de0e-4edd-4594-9fc9-7b59518e6a06/media/4710dd08-2d54-11b4-d211-839740e3720d?mode=detail&view=horizontal&q=rudy%20rooijackers&rows=1&page=20;Mozartlaan 507, 2555 KR Den Haag, Nederland;52.05834296976616;4.229826536810082;507;Mozartlaan;Rooijackers, Rudi;;;;75626.4237316715;452859.29779442
368;Vrouwtje met appel;"<p>Of ‘Vrouwtje met appel’ één van de laatste beelden is die Dick Loef gemaakt heeft, is niet helemaal duidelijk. Feit is wel dat het bronzen beeldje pas in 1984 op het Esmoreitplein geplaatst werd, terwijl de kunstenaar een jaar daarvoor overleed. Het was een zogenoemd BKR-werk en er werd een plek voor gevonden op dit plein. De Beeldende Kunstenaars Regeling zorgde er tussen 1956 en 1987 voor dat kunstenaars van de overheid loon konden krijgen in ruil voor werk.</p>
<p>Het vrouwtje van Loef zit gehurkt. Haar vragende blik is schuin omhoog gericht, alsof ze communiceert met iemand die tegenover haar staat. Alles wijst erop dat ze de glanzende appel die ze in haar uitgestrekte hand houdt, aanbiedt aan een willekeurige voorbijganger. Doordat ze een hoofddoek en een lange rok draagt, lijkt ze op een plattelandsvrouw die langs de kant van de weg haar koopwaar probeert te slijten.</p>
<p>Loef volgde van 1948 – 1952 zijn opleiding aan de Vrije Academie in Den Haag. In 1949 kreeg hij draailessen bij keramist Gerrit de Blanken in Leiderdorp en in 1953 ontving hij een studiebeurs die hem in de gelegenheid stelde zijn keramische kwaliteiten verder te ontwikkelen. Loef manifesteerde zich behalve als beeldhouwer ook als zelfstandig pottenbakker in de Haagse regio. Hij vervaardigde in opdracht onder meer keramische reliëfs voor het kantoorgebouw van VAM in Voorschoten, een LTS in Rijswijk en een districtspolitiebureau in Den Haag.</p>
<p>De bekende (eveneens overleden) Haagse kinderboekenschrijver Max Velthuijs deelde een binnenplaats met zijn vriend en buurman Dick Loef. Samen creëerden ze aan de Haagse Veenkade een oase van rust, waar fantasie en vertelkunst goed gedijden. Beiden waren vertellers. De één gebruikte het woord, de ander verkoos het verhalende beeld. Beiden spraken de heldere, begrijpelijke en fantasierijke taal van het kind.</p>
";Brons;op plein;Vrouwtje met appel, Dick Loef, 1983;Ralph Kämena;Wim van der Beek, eindredactie Sandra Spijkerman;;22 Esmoreitplein;52.0539824824744;4.29983322511898;22;Esmoreitplein;Loef, Dick;;;;80419.997202307;452299.962421554
369;Zeven bewerkte keien;"<p>Langs de waterkant in buurtpark ’t Kleine Hout liggen zeven keien. Het lijkt een door het lot bepaalde compositie van gewone stenen. Van dichtbij blijken de stenen te zijn bewerkt. De vraag of de compositie wel toevallig tot stand is gekomen, dringt zich onvermijdelijk op. Het antwoord luidt: nee.<br />
Het beeld van Arno van der Mark bestaat uit meerkantige stenen die ruw bewerkt zijn. Daardoor hebben ze een schijnbaar natuurlijke vorm gekregen. Op deze paradox stapelt Van der Mark een tweede tegenstrijdigheid. Hij maakte zijn keienbeeld speciaal voor de groene en waterrijke locatie van ’t Kleine Hout. Toch is het polderlandschap geen natuurlijke omgeving voor keien. Het kunstwerk intrigeert, omdat het logisch líjkt, maar onlogisch is.<br />
Begin jaren negentig richt Van der Mark zijn ontwerpbureau voor architecturale en stedenbouwkundige projecten ‘Drftwd’ op. Naar zijn gevoel kwam het tussen bouw- en beeldhouwkunst te weinig tot een echte uitwisseling. In zijn bureau wordt ‘crossdisciplinair’ gewerkt. ‘Dat wil zeggen dat mensen van verschillende disciplines samenwerken,’ legt Van der Mark uit in NRC van 8 maart 2002. ‘Ze gaan onverwachte richtingen op. Daar begint voor mij een nieuwe utopie.’<br />
Deze zienswijze vormde in feite ook de ruggengraat van zijn kunstenaarschap. Het afbakenen van museale objecten met schermen en draperieën in de jaren tachtig moet gezien worden als een onderzoek naar de grenzen van de sculptuur. Een gordijn rond een kunstwerk voorkomt in een presentatie een dialoog met de andere kunstwerken en de tentoonstellingsruimte. Anderzijds liet Van der Mark de grenzen tussen beeld en omgeving juist vervagen. De ‘Zeven bewerkte keien’ zijn daar een voorbeeld van. Het kunstwerk gaat bijna op in zijn omgeving. Maar is tegelijkertijd sterk genoeg om de plek een bijzondere betekenis te geven.</p>
";Steen;in buurtpark 't Kleine Hout;Zeven bewerkte keien, Arno Mark, 1982;Ralph Kämena;Nicole Spaans, eindredactie Sandra Spijkerman;;Tulapad, 2552 Den Haag, Nederland;52.05594871862959;4.258913282355898;;Tulapad;Mark, Arno van der;;;;77616.954383276;452561.534093703
370;Rode loper;"<p>Iedereen die over de Escamplaan wandelt en het plantsoen bij het Castricumplein passeert, kan zich even een filmster, een vorst(in) of een andere beroemdheid wanen. In het plantsoen is namelijk een uitnodigende rode loper uitgelegd en wie dat wil, kan daar ongestraft overheen lopen, ook al is dat (zeker bij regenachtig weer) niet geheel van gevaar ontbloot. De rode loper is namelijk van ijzer en de rode laklaag kan spekglad worden en zo de eigenschappen van een glijbaan of een lastige hindernis in een midgetgolfbaan aannemen.</p>
<p>Het object is bedacht en uitgevoerd door Peter ten Hoorn, Henk van der Plas en Fred van de Walle. Deze kunstenaars opereerden soms samen in een collectief GROEP dat in de jaren zeventig was opgericht. En hoewel de individuele leden weinig ruimtelijke werk maakten, realiseerde zij als GROEP veelal driedimensionaal werk in de openbare ruimte.</p>
<p>Met ‘Rode loper’ heeft GROEP een beeld gecreëerd dat enerzijds een heel eind tegemoet komt aan de eisen met betrekking tot de abstracte vormentaal die in de jaren zeventig van de 20e eeuw in de mode was, maar anderzijds een vrij letterlijke vertaling van een concreet gegeven behelst. Niemand zal er moeite mee hebben om er een rode loper in te zien. Maar zou het beeld in gele of blauwe lak gespoten zijn, waardoor de associatie met de uitgelegde loper grotendeels zou wegvallen, dan blijft er een abstract beeld over dat een golfbeweging zichtbaar maakt.<br />
De ‘Rode loper’ contrasteert nadrukkelijk met de omgeving. Het object fungeert als blikvanger. Het trekt de aandacht en stelt vragen over de herkomst, de aard en de hoedanigheid van de vorm die er aan ten grondslag ligt en daardoor prikkelt het de verbeelding.</p>
";ijzer;plantsoen Castricumplein;Rode loper, Fred van de Walle, Henk van der Plas, Peter ten Hoorn, 1977;Ralph Kämena;Wim van der Beek, eindredactie Sandra Spijkerman;;722 Escamplaan;52.0597124586703;4.26576036114772;722;Escamplaan;Plas, Henk van der;Hoorn, Peter ten;Walle, Fred van de;;78092.9981258126;452972.969322623
416;Het Gesprek;"<p>Vrijwel niemand die het Westbroekpark bezoekt, ontgaat ‘Het Gesprek’.<br />
Bij het restaurant aan de rand van het terras staat een tafeltje met daaraan twee kleurige, levensgrote figuren van keramiek. Een man en een vrouw, tegenover elkaar. Het merkwaardige is dat de man een masker met bril voor heeft en de vrouw is gekleed in een jurk met daaraan een muts met oortjes geheel in tijgerprint.</p>
<p>De sculptuur roept onmiddellijk vragen op: Waarom draagt die man een masker en waarom heeft de vrouw een tijgerjurk aan? Proberen zij hun werkelijke gedaante te verbergen? Je mag ervan denken wat je wilt: de kunstenaar Berry Holslag heeft in interviews benadrukt dat ze alleen de bedoeling had de fantasie van de beschouwer te prikkelen.<br />
Helaas bleken de figuren niet alleen geschikt om de verbeelding te stimuleren. Acht jaar na de plaatsing werd het beeld onthoofd aangetroffen. Inbrekers hadden de koppen eraf gerukt en gebruikt om de ramen in te slaan van het nabijgelegen restaurant. In 1990 sierden twee nieuwe hoofden het beeld.</p>
<p>Berry Holslag geniet bekendheid met haar keramische objecten in vrolijke kleuren. Toen de Haagse kunstenaar in 1967 van de Vrije Academie kwam, werkte ze echter in hout. Ze maakte constellaties van dikke takken, stammetjes en stronken, die ze, ontdaan van de schors, had gepolijst. In de loop van de tijd bracht ze een enkel kleuraccent aan met verf, geleidelijk steeds vaker met keramiek. Aan de overkant van haar atelier ontdekte ze de keramiekwerkplaats ‘Structuur ’68’ waar ze mocht experimenteren. Ze onderhoudt er nog steeds een nauwe band mee. Zo kreeg keramiek geleidelijk aan de overhand en ontstond er in haar oeuvre een groot aantal kleurige mensfiguren die her en der in Den Haag en daarbuiten opmerkelijk aanwezig zijn.</p>
";keramiek;in de buurt van het restaurant;Het Gesprek, Berry Holslag, 1980;Ralph Kämena;Lidwien Nielander, eindredactie Sandra Spijkerman;;Kapelweg 35B, 2587 BK Den Haag, Nederland;52.105270807097796;4.291441744822695;35B;Kapelweg;Holslag, Berry;;;;79930.610634255;458014.438881071
417;Gelaarsde kat;"<p>Zijn werk bevindt zich in onze nationale kunsttempel: het Rijksmuseum. Beeldhouwer/schilder Johan Keller is in Amsterdam met drie borstbeelden vertegenwoordigd. Toch geniet hij geen grote bekendheid. Mogelijk komt dit door zijn veelvuldig verblijf in het buitenland. Via Brussel, Florence, Napels en Parijs arriveerde Keller eind 19e eeuw in Engeland, waar hij tussen 1898 en 1911 doceerde aan de Glasgow Sculptor Academy en diverse opdrachten uitvoerde.</p>
<p>Bij zijn terugkeer in Nederland in 1915 werd hem gevraagd beelden te ontwerpen voor het Rotterdamse stadhuis aan de Coolsingel. De vredesengel op de toren is van Keller. Deze nauwgezet naar de natuur weergegeven vrouwenfiguur toont aan dat Kellers kunst sterk verbonden was met de tradities van de 19e eeuw. Hij werkte in Rotterdam samen met geestverwanten als Arend Odé (1865-1955) en Toon Dupuis (1877-1937).</p>
<p>Wat geldt voor zijn portretten en andere beelden, geldt evenzeer voor de sprookjesfiguur de ‘Gelaarsde Kat’, het enige beeld van Keller in zijn geboorteplaats Den Haag. De naturalistisch weergegeven kat in mensengedaante getuigt niet alleen van artistiek vakmanschap, maar ook van een grote souplesse in materiaalbehandeling.</p>
<p>De ‘Gelaarsde Kat’ in het Westbroekpark eert de schrijver Charles Perrault (1628-1703), die sprookjes uit mondelinge overlevering opschreef. Samen met ‘Assepoester’, ‘Doornroosje’ en ‘Roodkapje’ verscheen de ‘Gelaarsde Kat’ voor het eerst in Perraults bundel ‘Sprookjes van Moeder de Gans’ uit 1667. Het verhaal gaat over de jongste van drie molenaarszonen. De jongen is teleurgesteld als hij slechts een kat krijgt toebedeeld als erfdeel. ‘Geef me laarzen en een zak en alles komt goed’, stelt de kat hem gerust. Inderdaad overtuigt de kat met list en bedrog de koning ervan zijn mooie dochter uit te huwelijken aan de arme molenaarszoon. Keller heeft de kat precies zo neergezet als we hem uit het sprookje kennen: een frivole, dandy-achtige charlatan, slim en inventief.</p>
";brons / steenachtig;rosarium;Gelaarsde kat, Johan Keller, datering onbekend (voor 2e WO);Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.10370483615643;4.2901215680669;55;Kapelweg;Keller, Johan;;;;79837.5379549137;457841.590302722
418;Ariadne;"<p>In een duistere hoek van het rosarium, afstekend tegen de donkere aarde en de hoge coniferen zit een wit marmeren figuur: de ogen met lichte groefjes aangeduid, de handen gevouwen op de opgetrokken knieën. Het is de mythische Ariadne, de dochter van koning Minos van Kreta. Volgens de legenden was ze verliefd op de god Theseus die was opgesloten in het labyrint van haar vader. Ariadne redde haar minnaar door hem met een draad naar de uitgang te geleiden. Helaas werd haar liefde niet beantwoord. De ondankbare Theseus liet haar achter op het eiland Naxos. Treurend wordt ze aangetroffen door de wijngod Bacchus. Hij neemt haar mee en er volgt een groots huwelijk waar de wijn natuurlijk overdadig vloeit.</p>
<p>Nico Onkenhout, de maker van het beeld, was een traditioneel beeldhouwer die in de jaren voor en na de Tweede Wereldoorlog was opgeleid aan de Rijksakademie door de gerenommeerde professor Jan Bronner. Niet alleen in zijn onderwerpskeuze, maar ook technisch waren Onkenhouts opvattingen over het vak behoudend. Hij moest niets hebben van nieuwe methoden: ‘ze rotzooien uit schroot maar iets in elkaar’ zei hij over de kunststudenten in een plaatselijke krant in 1964. Hij was een beeldhouwer ‘pur sang’ die bij voorkeur zijn beelden en monumentale reliëfs in steen en hout hakte. Daarnaast maakte hij vaak penningen, volgens Bronner ‘je visitekaartje als beeldhouwer’.</p>
<p>Oorspronkelijk stond het beeld van Ariadne in het plantsoen op het Moerbeiplein. Ze was, samen met nog twee andere beelden – waaronder ook Moeder Aarde van Onkenhout – aan de gemeente geschonken door een anonieme Haagse dame. In het plantsoen werd het beeld besmeurd met graffiti en in 1983 moest het zwaar gehavend worden weggehaald. Vier jaar later kreeg het zijn huidige plaats, in een stille hoek van het rosarium. Een uitgelezen plek om te treuren om het verlies van je geliefde.</p>
";natuursteen / marmer / steenachtig;in een plantenperk van het rosarium, vlakbij het kanaal;Ariadne, Nico Onkenhout, 1947;Ralph Kämena;Lidwien Nielander, eindredactie Sandra Spijkerman;;Nieuwe Duinweg 5, 2587 AA Den Haag, Nederland;52.1043349986551;4.2880012760014985;5;Nieuwe Duinweg;Onkenhout, Nico;;;;79693.3436823038;457913.89418673
469;Fontein met drie dansende meisjes;"<p>‘Een stadsplan is niet compleet als er niet iets ter verfraaiing bij is’, zei directeur Hillenaar toen hij namens het gelijknamige bouwbedrijf dit beeldje van Gerard van Remmen aan de gemeente schonk. Het bedrijf was verantwoordelijk geweest voor de bouw van de flats in de omgeving. De dansende meisjes in de fontein waren het speelse element die volgens Hillenaar hoorde bij ‘de ernst van de stedebouw’.</p>
<p>Van Remmen was geen onbekende in het Haagse opdrachtencircuit. Als zoon van de beeldhouwer Herman van Remmen en als maker van de reliëfs voor het voormalige stadhuis aan het Burgemeester De Monchyplein, had hij al jong een goede reputatie. Zijn beelden waren gewild: figuratief maar gestileerd, of zoals een krant het in die tijd formuleerde: ‘een uiting van moderne maar geen abstracte kunst’.</p>
<p>Al voor de Tweede Wereldoorlog hadden kunstenaars als Picasso en Duchamp de grenzen van de beeldhouwkunst volledig omver geworpen. Vormen waren doorbroken en de materiaalkeuze was niet langer beperkt tot brons of steen. Voor het grote publiek ging zulk abstract werk zelfs in de jaren vijftig nog te ver. Bij opdrachten voor de openbare ruimte werd daarom de voorkeur gegeven aan werk in de stijl van kunstenaars als Van Remmen.<br />
Geleidelijk liet echter ook hij zijn traditionele opleiding achter zich. Zijn werk werd abstracter en als materiaal koos hij bijvoorbeeld staal en beton. Bovendien was hij een geëngageerd kunstenaar die zich samen met architecten en sociologen verdiepte in de mogelijkheden om nieuwbouwwijken aantrekkelijker te maken. In Hillenaar had Van Remmen dus een geestverwant gevonden.</p>
";brons / steenachtig;stoep tussen nr. 414-416;Fontein met drie dansende meisjes, Gerard Remmen, 1960;Ralph Kämena;Lidwien Nielander, eindredactie Sandra Spijkerman;;414K Segbroeklaan;52.0801600145407;4.26555410282559;414K;Segbroeklaan;Remmen, Gerard van;;;;78114.0021924926;455247.963618098
470;Vrouw met parasol;"<p>Haar houding is ontspannen. Ze leunt op één hand en houdt de parasol gracieus achter haar linker schouder. De enigszins onbestemde blik verraadt geen nieuwsgierigheid of andere uitgesproken emotie. Het ruime plantsoen waar ze tussen de lage flats werd geplaatst, ervaart ze overduidelijk als een aangename verblijfplaats.</p>
<p>Doordat Theo van der Nahmer vrijmoedig omgaat met vormverhoudingen, ligt de nadruk in het beeld ‘Vrouw met parasol’ op de lichaamshouding. De dunne handen en voeten zijn verkleind ten opzichte van de rest van het lichaam. De dikke kleding tot iets boven de enkels maakt het lichaam vrij fors. Toch is het ondanks het zwaar aangezette volume niet lomp. Integendeel. Gratie en golvende vormen maken het beeld joyeus.</p>
<p>‘Vrouw met parasol’ is kenmerkend voor de beeldhouwkunst van Van der Nahmer. De in Eindhoven (Stratum) geboren kunstenaar woonde en werkte vanaf 1938 in Den Haag. Hij studeerde achtereenvolgens aan de kunstacademie in Den Bosch en aan de Koninklijke Academie van Beeldende Kunsten in Den Haag. In die laatste stad profileerde hij zich vooral na de Tweede Wereldoorlog als een beeldhouwer met een sterke voorkeur voor een expressionistische stijl. Naast beelden voor de openbare ruimte voerde hij ook monumentale opdrachten uit.</p>
<p>Van der Nahmer werd in de loop van zijn carrière herhaaldelijk gelauwerd. Hij ontving de Jacob Maris Prijs (1954) van Den Haag, de Jacob Hartogh Prijs (1954) van de Haagse kunstenaarsvereniging Pulchri Studio en de Madurodam Kleinplastiek Prijs (1963). Als docent was hij zowel verbonden aan de Vrije Academie als aan de Koninklijke Academie van Beeldende Kunsten in Den Haag. Zijn prijzenkast, werkzaamheden als docent en de beelden die her en der in de hofstad verspreid staan onderstrepen dat de in Brabant geboren kunstenaar uiteindelijk een echte Haagse beeldhouwer is geworden.</p>
";Brons;Plantsoen achter de flats op de hoek Zwaardvegersgaarde;Vrouw met parasol, Theo Nahmer, 1961;Ralph Kämena;Wim van der Beek, eindredactie Sandra Spijkerman;;Schrijnwerkersgaarde 114, 2542 TV Den Haag, Nederland;52.03812803932066;4.273446375324239;114;Schrijnwerkersgaarde;Nahmer, Theo van der;;;;78583.2323998173;450563.611512468
471;Stokvis;"<p>Werken met brons heeft voor Ingrid Rollema een bijzondere dimensie gekregen. Terwijl veel collega’s zich beperken tot het inleveren van een wasmodel bij de bronsgieter, goot zij haar bronzen beelden van 1978 tot 1995 in een eigen gieterij die dankzij de samenwerking met Jacques de Vreeden uitgroeide tot een echt bedrijf. Rollema goot niet alleen haar eigen beelden, maar werkte ook voor derden. Sinds 1995 laat ze haar beelden gieten, maar de afwerking en het patineren neemt ze nog steeds voor eigen rekening.</p>
<p>Het circa 2 meter hoge beeld ‘Stokvis’ dat in 1985 geplaatst werd op een pleintje aan de Scholstraat, komt nog uit de tijd dat Rollema alle onderdelen van het ambacht zelf verrichtte. Opvallend is de ruwe oppervlak van het beeld. De figuratieve beeldtaal krijgt daardoor een bijzondere structuur die ook haar andere beelden kenmerkt. ‘Stokvis’ is het beeld van een straatschoffie. Hij staat met één hand in het haar, terwijl hij de andere arm stevig om zijn frommelig verpakte visvoorraadje klemt.</p>
<p>Rollema werd opgeleid aan de Academie van Beeldende Kunsten in Rotterdam. Daarna studeerde zij volkerenrecht in Leiden, kunstfilosofie in Amsterdam en toegepaste ethiek in Leuven. Sinds 1970 werkt zij als beeldend kunstenaar in Den Haag en in 2001 werd zij benoemd tot directeur van de Vrije Academie.</p>
<p>Tot 1999 beeldhouwde zij hoofdzakelijk in brons. De beelden uit die tijd becommentarieerden de stand van zaken in de samenleving. In later werk concentreert Rollema zich op verbeelding van geologische verschijnselen. De serie ‘Wappers’ bestaat uit grillige objecten van met klei bewerkt rijstpapier waarin soms ook lood is verwerkt. Ze verbeelden een zoektocht naar de binnenkant van de aarde. In 2006 steekt maatschappelijke betrokkenheid opnieuw de kop op in een indrukwekkende serie oorlogsimpressies. Daarmee verwijst Rollema naar de situatie in de Gaza-strook. Daarbij vergeleken is ‘Stokvis’ een vriendelijk en onschuldig beeld.</p>
";brons / steenachtig;op pleintje tegenover nr. 402;Stokvis, Ingrid Rollema, 1985;Ralph Kämena;Wim van der Beek, eindredactie Sandra Spijkerman;;Scholstraat 307, 2583 WT Den Haag, Nederland;52.099512920295254;4.274709902516154;307;Scholstraat;Rollema, Ingrid;;;;78774.5738093547;457391.312769515
516;Godheid van de Bedachtzame Dynamiek;"<p>Zouden die twee betonnen honden je fiets bewaken? Even flitst die gedachte door je hoofd. De fietsenstandaards zo vlakbij het spoorviaduct roepen direct associaties op met een fietsenstalling. Wel een beetje een rare plaats, want stoppen doet de trein hier niet. De dichtstbijzijnde halte ligt aan de andere kant van de wijk. De knalrode kleur van de honden en de manier waarop de standaards als afbakening rondom het kleine terreintje zijn geplaatst, doet vermoeden dat het om iets anders gaat. Daar wijst ook de herhaling van hun vorm in de grotere achthoekige, gietijzeren sculpturen daarachter op.</p>
<p>Het geheel blijkt een van de zeven beelden te zijn die kunstenaarsduo LaSalle voor De Dijken in Leidschenveen heeft gemaakt. Als je goed kijkt, zie je op de huid van de twee grote sculpturen ingekraste figuren terugkomen die je in de andere beelden ook ziet. Eikenbladeren bijvoorbeeld, of kanten kleedjes. Dergelijke patronen geven tegenwicht aan de grote, abstracte vormen van de beelden. Dat doet ook de organische structuur van de stenen op de grond. Daarin heeft het duo zelfs hun eigen logo (LaSalle) verstopt.</p>
<p>Aanleiding voor dit beeld vormde een erfafscheiding die het kunstenaarsduo ooit aantrof op een boerderij in de buurt van Veenendaal. Dat combineerden zij patronen die bepaalde Afrikaanse stammen ritueel in hun huid aanbrengen.</p>
";;Nabij het spoorwegviaduct;Godheid van de Bedachtzame Dynamiek, LaSalle (Albert Goederond en Patty Struik), 2012;Ralph Kämena;Sandra Spijkerman;;Molenpolderstraat 60, 2493 VB Den Haag, Nederland;52.05414268629649;4.408999787835701;60;Molenpolderstraat;LaSalle;;;;87907.3880601921;452211.303549491
517;Zonnewijzer;"<p>Soms ontstaat er commotie rond een kunstwerk. Dat overkwam beeldhouwer Petra de Jong. Haar ‘Zonnewijzer’ uit 1979 vertoonde opvallende gelijkenis met een zonnewijzer van de Duitser Heinz Schumacher in München. Tot die conclusie kwam een zonnewijzerdeskundige uit Delft. De Jong verweerde zich in de Haagsche Courant van 28 februari 1979 als volgt: ‘Ik ken de boeken van Schumacher natuurlijk. De zonnewijzer in München ken ik ook. Maar die heb ik niet overgetekend. Neen, ik heb hem wezenlijk veranderd [&#8230;].’</p>
<p>De Jong moest de uurstenen of liever gezegd uurbalken (want de zonnewijzer aan de Molenbrink in Den Haag is uitgevoerd in hardhout) anders situeren voor een juiste weergave van de tijd. München ligt immers zuidelijker en oostelijker dan Den Haag. Bovendien voegde zij balken toe voor de nachtelijke uren. Niet om de tijd in het donker te kunnen lezen (de zon schijnt dan immers niet), maar om het accent te leggen op de cirkelvorm van de wijzer.</p>
<p>Met de geometrische vormgeving refereert De Jong aan de ronde molen en aan de wieken die een cirkel beschrijven als ze draaien. Ze heeft de wijzer primair bedoeld als ruimtelijk voorwerp en als speelobject voor kinderen. Overigens functioneert haar kunstwerk uitstekend als zonnewijzer. Zodra de zon loodrecht boven de grootste balk of schaduwbalk (waarop behalve de plaatsaanduiding ‘Den Haag’ het Romeinse cijfer twaalf is vermeld) staat, is het twaalf uur in de residentie. Valt de schaduw van de schaduwbalk op bijvoorbeeld de balk met de Romeinse één en de plaatsnaam ‘Lissabon’ erop, dan is het één uur in de hofstad en twaalf uur in Lissabon.</p>
<p>De zonnewijzer is één van de vele monumentale ontwerpen die De Jong uitvoerde in abstract geometrische stijl. Behalve objecten voor de openbare ruimte schildert en tekent ze en maakt zij wand- en vloerschilderingen, mozaïeken en glasapplicaties.</p>
";hout ;vlakbij de molen;Zonnewijzer, Petra de Jong, 1979;Ralph Kämena;Nicole Spaans, eindredactie Sandra Spijkerman;;Molenbrink 68b, 2553 GR Den Haag, Nederland;52.04992980116678;4.235956612422043;68b;Molenbrink;Jong, Petra de;;;;76031.9615939199;451916.660806558
518;Verschuiving naar links 1;"<p>Als gevolg van de drukke kruising met zebrapaden, stoplichten, verkeersborden, flitskast en elektriciteitskast, lantaarnpalen en reclamepaneel valt het stalen object ‘Verschuiving naar links 1’ op de hoek van de Mient en de Kamperfoeliestraat nauwelijks op. Het beeld verdrinkt in de omgeving. De brede kruising en de metershoge loofbomen die het decor vormen, eisen alle aandacht op.</p>
<p>Maar wie het beeld eenmaal heeft ontdekt, wordt aangenaam verrast door de subtiele ingreep die trefzeker verwoord is in de titel. Drie zuilen lijken doorsneden te worden door een diagonaal die het middensegment van de afzonderlijke zuilen enkele centimeters naar links verschuift. Het gaat om een subtiele ingreep met grote visuele gevolgen. Feitelijk zijn de zuilen door de verschuiving geen echte zuilen meer. De wetmatigheid en de symmetrische opbouw van de drie kolommen zijn doorbroken. Eventuele logica die ten grondslag zou kunnen liggen aan de merkwaardige verschuiving, is ver te zoeken.</p>
<p>Opvallend is dat de drie vierkante kolommen die keurig in het gelid staan, niet uit elkaar vallen maar juist door de verschoven middenstukken met elkaar verbonden worden. De palen houden elkaar als het ware vast. De doorsnijding versterkt de ervaring van ritmiek die met het beeld verbonden is zonder dat de balans wordt verstoord. Ferry Simonis, die zich vanaf het begin van de jaren negentig als organisator manifesteerde, had een uitgesproken voorkeur voor dergelijke ingrepen. Ook in andere beelden komen vergelijkbare verschuivingen voor.</p>
<p>Simonis streefde in zijn beelden naar een vormentaal die afwijkt van het wetmatige constructivisme. Daartoe deed hij minimale ingrepen in de geometrische basisvorm die als vertrekpunt dient. Zo ontstaat er een spanningsveld tussen vorm en tussenvorm. Alles draait om een doeltreffende vertaling van begrippen als ritme, herhaling, symmetrie en dynamiek. Maar in tegenstelling tot ‘rechtlijnige denkers’ zocht Simonis juist naar subtiele afwijkingen, bewegingen en vormveranderingen die afrekenen met voorspelbare patronen.</p>
";staal;op de hoek met de Kamperfoeliestraat;Verschuiving naar links 1, Ferry Simonis, 1988;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/ca555651-ceaa-452e-89fb-e90f5af0a8fc/media/37d53a5c-9fbb-46de-b1ff-cc84514a4b32?mode=detail&view=horizontal&q=verschuiving%20naar%20links%201&rows=1&page=1;169 Mient;52.0704965339613;4.26833435924594;169;Mient;Simonis, Ferry;;;;78287.9998938227;454169.965214008
371;Object;"<p>Het metershoge object van Will Verhey dat in 1980 een plek gekregen heeft in het plantsoen op de hoek van de Escamplaan en de Weesperstraat, bezit alle kenmerken van een heuse obelisk. Het enige verschil is dat de monoliet aan de bovenkant niet bekroond wordt door een piramidevormige spits. Ondanks de respectabele lengte is de hoge vrijstaande zuil geen eyecatcher. Dat komt vooral door het nóg hogere badhuis op de achtergrond dat als decor dwingend aanwezig is.</p>
<p>Hoewel de zuil strikt genomen niet voldoet aan de eisen die gelden voor een obelisk, is Verhey er wel in geslaagd om visuele spanning te garanderen. De lange zuil van cortenstaal wordt halverwege onderbroken door uitstulpingen die samen een ritmisch patroon vormen. De aan de zuil gelaste geometrische toevoegingen doorbreken de monotonie en de verticale gerichtheid van het object.</p>
<p>Verhey heeft de status van gedenkteken verruild voor die van autonome vrije vorm. Het heeft geen verwijzingen naar historische gebeurtenissen nodig om zich staande te kunnen houden. Alles draait om de markering van een plek en om de onontkoombare aanwezigheid van een zuil zonder overbodige franje die niets anders wil dan gezien worden.<br />
Verhey heeft net als haar echtgenoot de beeldhouwer Paul de Regt altijd abstract geometrisch sculpturen gemaakt. Uitgangspunt vormde bijvoorbeeld een kubus. Die zaagde zij in plakken of ze haalde er stukken tussenuit. Daarna was het een kwestie van net zo lang met de onderdelen schuiven tot er spanning ontstond. Dat is ook gebeurd met ‘Object’.</p>
";cortenstaal;in plantsoen naast badhuis, hoek Weesperstraat;Object, Wil Verhey, 1980;Ralph Kämena;Wim van der Beek, eindredactie Sandra Spijkerman;;Escamplaan 11, 2547 GA Den Haag, Nederland;52.06508775263271;4.277649376785906;11;Escamplaan;Verhey, Wil;;;;78917.4250681901;453558.43771488
372;Multipipe;"<p>Van driehoek naar vierkant, van plat naar driedimensionaal. ‘Multipipe’ van de drie Haagse kunstenaars Henk van der Plas, Peter ten Hoorn en Fred van de Walle kan verschillende gedaantes aannemen. Verandert de toeschouwer van positie, dan verandert het object van vorm. Het is een optische illusie, want feitelijk verandert er niets. De dikke stalen, hemelsblauwe pijp is star en statisch, maar oogt dynamisch.</p>
<p>Je kunt je bij dit beeld voorstellen dat een reuzenhand de buizen heeft gebogen in hun huidige stand. Het doet denken aan een enorme paperclip. Op één punt gaat die vergelijking mank. Een paperclip heeft twee lange en twee korte zijden, terwijl bij het beeld van het driemanschap alle zijden even lang zijn. Het op mathematische leest geschoeide kunstwerk is nauwgezet uitgedacht – in al z’n eenvoud en geometrie.<br />
In de jaren zeventig werkten Van der Plas, Ten Hoorn en Van de Walle samen in ‘GROEP’. Ze realiseerden beelden zoals ‘Multipipe’, omdat ze vonden dat de nieuwbouwwijk Kraayestein een duidelijk herkenningspunt nodig had, maar ze schilderden en tekenden ook.</p>
<p>Van der Plas maakte witte wandreliëfs van geometrische vormen, die hij in een nauwelijks waarneembare variatie herhaalde. Voeg daarbij de dieptewerking en er ontstaat een genuanceerd spel van licht en donker. Van de Walle vervaardigde schilderijen met horizontale arceringen. Zijn werkwijze leidde tot subtiele afwijkingen in de streepjesstructuur. Hierdoor doemen er in zijn composities beweeglijke lichtlijnen op. In de strak vormgegeven composities van Ten Hoorn overlappen scherpe lijnen en vlakken elkaar. Ten opzichte van de eerste twee was zijn werk objectiever en procesmatiger van karakter. Hoe uiteenlopend de verschijningsvormen van hun werk ook zijn, de drie kunstenaars waren destijds geestverwanten in hun streven om met simpele middelen visuele effecten te bereiken, zowel ruimtelijk als op het platte vlak.</p>
";Staal, geverfd;berm, hoek Margaretha van Hennebergweg;Multipipe, Henk van der Plas, Peter ten Hoorn en Fred van de Walle, 1977;Ralph Kämena;Nicole Spaans, eindredactie Sandra Spijkerman;;Rietvoorndaal 36, 2553 NK Den Haag, Nederland;52.04358333953878;4.241436772105409;36;Rietvoorndaal;Walle, Fred van de;Plas, Henk van der;Hoorn, Peter ten;;76396.7017494955;451204.68053169
373;Variant op ring II;"<p>De titel zegt het al: ‘Variant op ring’. Eigenlijk is het object van beeldend kunstenaar Hans Kleyweg aan de Erasmusweg geen gewone ring maar een abstracte vorm met een cirkelvormige opening in het midden. Kleyweg maakte zijn variant op een ring van granito: een soort kunststeen dat bestaat uit kleine stukjes marmer en cement. De abstracte vorm staat op een grasstrook die de Erasmusweg scheidt van een fietspad en het water dat daar langs stroomt. Een bankje op de oever langs het water biedt de mogelijkheid om tot rust te komen. Op een vergelijkbare manier straalt ook het beeld serene rust en een gestaag voortkabbelende, cyclische beweging uit.<br />
Kleyweg is vooral geïnteresseerd in de vorm om de vorm. Tegelijkertijd is hij op zoek naar een doeltreffende vertaling van abstracte begrippen als ritme, dynamiek en structuur. Maar in tegenstelling tot de zuivere constructivisten zoekt hij vooral naar mogelijke afwijkingen van vaste vormpatronen. Hij varieert op bestaande thema’s. Een simpele ring of cirkelvorm kan daardoor uiteenlopende gezichten krijgen en zelfs totaal verschillende hoedanigheden aannemen.</p>
";Granito;gazon langs water;Variant op ring II, Hans Kleyweg, 1981;Ralph Kämena;Wim van der Beek, eindredactie Sandra Spijkerman;;Erasmusweg 431, 2532 CN Den Haag, Nederland;52.05158695133622;4.3017029964743925;431;Erasmusweg;Kleyweg, Hans;;;;80544.2492240602;452031.541759516
419;Monument voor het wiel;"<p>Let op: dit beeld is van zijn sokkel gezaagd en gestolen.</p>
<p>Midden in een smal straatje in Scheveningen staat een beeld van een meisje. Hoog boven haar hoofd houdt ze een wiel als een trofee in haar handen. Het is het ‘Monument voor het wiel’ van kunstenaar Rob Pleysier. Helaas vermelden de annalen geen expliciete reden waarom juist op deze plek een ode aan de belangrijkste vinding van de mensheid gebracht wordt. Mogelijk was het beeld al eerder aangekocht in het kader van de Beeldende Kunst Regeling en vond het hier uiteindelijk een goede bestemming.</p>
<p>De vorm van het wiel lijkt op een roer en dat gegeven is in een vissersdorp natuurlijk altijd op zijn plaats. De Werfstraat is tenslotte vernoemd naar de scheepstimmerwerf die hier rond 1900 was gevestigd.</p>
<p>Pleysier is een van oorsprong Haagse kunstenaar. Hij groeide op in Indonesië. Na de Tweede Wereldoorlog werd hij in Den Haag opgeleid door typisch Haagse docenten als Dirk Bus en Henri van Haaren. Er is in de stad een aantal werken van hem te vinden. Meestal betreft het meisjesfiguren zoals het ‘Meermin’ en ‘Vreugde’ uit 1962.</p>
<p>‘Monument voor het wiel’ is evenals een deel van zijn andere beelden vervaardigd in steriet, een door Pleysier ‘uitgevonden’ kunststof waaraan gemalen brons is toegevoegd. Het procédé is het geheim van de kunstenaar en het gebruik ervan zal dus op den duur waarschijnlijk verdwijnen. Dat zal niet gebeuren met het wiel. De uitvinding daarvan had een onomkeerbare wending in ons bestaan tot gevolg. Dat is wel een monument waard.</p>
";brons / steenachtig;;Monument voor het wiel, Rob Pleysier, 1983. Oorspronkelijke situatie voordat het beeld werd gestolen.;Ralph Kämena;Lidwien Nielander, eindredactie Sandra Spijkerman;;20 Werfstraat;52.1066912080444;4.274654338925;20;Werfstraat;Pleysier, Rob;;;;78783.0096819789;458189.957070235
420;Pitcher;"<p>Een bevroren moment, vlak voordat hij zal werpen. De pitcher balanceert op de tenen van zijn rechtervoet. Heft de linkerknie. Buigt het hoofd. Kromt de rug. Brengt de rechterhand met de bal richting nek. In gedachten laat de beweging zich eenvoudig afmaken. De honkbalpitcher zal zijn arm naar achteren strekken en naar voren brengen. De bal zal met grote snelheid op de slagman afrazen. Maar of die de bal zal raken?</p>
<p>Beeldhouwer Peter Kortekaas heeft gekozen voor het ogenblik waarin spanning, kracht en concentratie samenballen: het ogenblik voorafgaand aan de explosie. Dat hoeft ons niet te verbazen. Kortekaas vangt mens en dier veelal in kenmerkende houdingen: een hardloper die zich over de finish werpt of een beeldend kunstenaar met een map met werk onder de arm. Kenmerkend is hier overigens niet synoniem met ‘voor de hand liggend’ of ‘gemakkelijk’. Kortekaas heeft een grote anatomische kennis die hij vaardig inzet bij het modelleren. In ingewikkelde houdingen en bewegingen ziet hij een uitdaging, zoals bij ‘Pitcher’. Hier laat Kortekaas zien dat elke vezel van het lichaam is gespannen als een snaar. Bovendien toont hij aan dat een figuur op slechts één standbeen in balans kan blijven. Toch komt het treffend uitbeelden van karakter of innerlijk bij Kortekaas nog vóór de anatomisch correcte verbeelding. Daarbij is een zeker gevoel voor humor hem niet vreemd. De eigenwijs kijkende ram in het Zuiderpark is daar een voorbeeld van.</p>
<p>De genoemde beelden boetseerde Kortekaas in klei om ze vervolgens in brons af te gieten. Maar hij werkt ook in steen, hout, lood en keramiek. De beelden zijn ook niet altijd naturalistisch. Geabstraheerde en volledig abstracte sculpturen maken eveneens deel uit van zijn oeuvre.</p>
";brons met stenen sokkel;in plantsoen;Pitcher, Peter Kortekaas, 1986.;Ralph Kämena;Nicole Spaans, eindredactie Sandra Spijkerman;;Wenckebachstraat 71, 2522 CK Den Haag, Nederland;52.061563910913904;4.3300749464899635;71;Wenckebachstraat;Kortekaas, Peter;;;;82506.3817406597;453112.765679198
421;Granito nr. 1;"<p>Golvende lijnen en rondingen hebben de overhand. Hier en daar is er een hoekige vorm te bespeuren, maar zijn beelden zijn nooit hard of streng. Ook ‘Granito nr. 1’ van Hans Kleyweg is dat niet. Dit granito beeld uit 1975 staat in het plantsoen van het Weigeliaplein. Granito, niet te verwarren met graniet, is een mengsel van cement en stukjes natuursteen. Nadat dit mengsel in de juiste vorm is gegoten, wordt het geschuurd en gepolijst.</p>
<p>Kleyweg werkt bijna zonder uitzondering in granito. Voor ‘Granito nr. 1’ mengde hij wit cement met marmer. De twee hoofdvormen van de sculptuur neigen in een vloeiende beweging naar elkaar. Je zou er twee figuren in kunnen zien, die elkaar zachtjes willen omhelzen. Wat Kleyweg betreft is iedereen die zijn beelden aanschouwt vrij om zijn of haar fantasie de vrije loop te laten. Daarom geeft hij zijn beelden titels als ‘Variant op ring III’ en ‘Granito nr. 1’. Die abstracte titels zijn bovendien toepasselijk omdat zijn inspiratiebronnen, zoals een duinlandschap of een vrouwelijke tors, sterk op de achtergrond raken als hij aan de slag gaat met zijn kleimodellen.</p>
<p>Kleyweg experimenteert met massa en leegte. In ‘Granito nr. 1’ zien we hem als het ware zoeken naar het gat in de massa. De twee elkaar naderende vormen beschrijven nog net geen volledige cirkel. In zijn latere werk gebeurt dat wel. Dan past hij de ring of cirkel regelmatig als vorm toe; soms aaneengesloten, soms met aan één zijde een kleine opening.</p>
";steenachtig;plantsoen;Granito nr. 1, Hans Kleyweg, 1981;Ralph Kämena;Nicole Spaans, eindredactie Sandra Spijkerman;;Weigeliaplein 20, 2563 PG Den Haag, Nederland;52.07165129937254;4.266328700036199;20;Weigeliaplein;Kleyweg, Hans;;;;78152.4789595663;454300.553638759
472;Boom;"<p>De monografie van zijn werk*, die in 2004 uitkwam, opent met een veelzeggend citaat van Lon Pennock zelf: ‘Mijn beelden gaan over de beeldhouwkunst. Het werk dat ik maak is geen medium van persoonlijke expressie en evenmin een uitdrukking van politieke idealen.’<br />
De sculpturale vertrekpunten van Pennock vormen een vast gegeven in een oeuvre dat zich overigens wel degelijk ontwikkelt. Vanaf de tweede helft van de jaren tachtig valt in zijn werk een steeds grotere vrijheid ten opzichte van materiaal en compositie te bespeuren. Eenvoudige metalen vormen, zoals blokken en staven, zijn schijnbaar wanordelijk gestapeld of liggen en staan verstrooid op een grote onderplaat. Die werkwijze is gebaseerd op ‘gooioefeningen’ van de kunstenaar in zijn atelier. De zodoende ‘toevallig’ ontstane composities fotografeert hij om ze later met de grootste precisie opnieuw te arrangeren.<br />
Daarnaast zoekt Pennock naar de oorsprong van het materiaal. De ruwe huid van onbewerkte blokken erts fascineert hem. Een bladderend oppervlak, kleurflarden, lasnaden, roest en een buts blijven zichtbaar. Deze sporen van toevalseffecten, de oneffenheden eigenlijk, geven zijn metaalsculpturen een sterke poëtische lading.<br />
In de periode tussen 1976 en 1985 lag het accent op helderheid en eenvoud en op de essentie der dingen. Zoals ‘Intersection’ dat in 1981 in Kijkduin werd geplaatst. Een enorme doos van plaatstaal lijkt te ‘zweven’ boven een gelijkvormige tweede doos. Het gaat Pennock hier om contrasten: om zwaar en licht, vorm en tegenvorm, aards en hemels. Een monumentale totem in een stedelijke omgeving.<br />
De roestvrijstalen ‘Boom’ uit 1972 is een vroeg werk. Oorspronkelijk stond het aan de Hoge Prins Willemstraat, later is het verplaatst naar het pleintje bij de kerk aan de Scheveningseweg. Pennock verwierp in die tijd alle overbodige esthetiek, maar zijn werk was daarvan nog niet volledig ontdaan. De boom moeten we niet simpelweg opvatten als abstrahering van de natuur. Het gaat de beeldhouwer om het reiken naar eenvoud: een stadium in het zoeken naar de kern.</p>
<p>*skulptuur 1968-2003 &#8211; lon pennock, uitgever Lannoo</p>
";roestvast staal;op het pleintje naast de kerk;Boom, Lon Pennock, 1972;Ralph Kämena (oorspronkelijke locatie Hoge Prins Wilemstraat), Stroom (nieuwe locatie plein naast kerk);Nicole Spaans, eindredactie Sandra Spijkerman;;Scheveningseweg 239, 2584 AA Den Haag, Nederland;52.10232157479174;4.279067809694874;239;Scheveningseweg;Pennock, Lon;;;;79077.9221022389;457699.207854076
473;Roadline;"<p>‘Rode Knoop’, ‘Paperclip’, ’Schaar’. Tal van benamingen zijn gegeven aan deze gigant op de kruising Schenkviaduct-Utrechtsebaan. De rode stalen buis die op zo’n 12 meter hoogte een grote lus maakt en terugkeert naar de aarde heet eigenlijk ‘Roadline’, naar de situatie van het wegennet eromheen. Het beeld is gemaakt als herkenningspunt voor de binnenkomende automobilisten. Voor de maker, André van Lier, was het een van zijn eerste monumentale opdrachten voor de gemeente. Een ander bekend werk van hem zijn de drie gevouwen stalen cirkels op de Dierentuinbrug bij de Koninginnegracht.</p>
<p>De kunstenaar is opgeleid tot ruimtelijk vormgever. Naast zijn werk op een ingenieursbureau maakte hij zijn eigen beelden. Zijn visie is die van een constructivist, in de lijn van De Stijl, Bauhaus en het Russisch constructivisme. Het gaat hem om de zuivere vorm. Daarin is hij altijd zeer consequent geweest. Jarenlang heeft hij eigenlijk alleen maar de mogelijkheden van vierkant en cirkel onderzocht, vooral in monochroom beschilderd hout en staal. Uitsluitend door kleine ingrepen als vouwen en snijden ontstonden steeds weer verrassende, nieuwe beelden.</p>
<p>Ook toen de tendens naar figuratie groeide, bleef Van Lier bij zijn stijl. Hij werkte steeds meer voor het buitenland waar naar zijn mening meer belangstelling is voor constructivistische kunst. Hij had zijn eigen galerie ‘Art Construct’ in Den Haag en werkte met buitenlandse kunstenaars. Van Lier is ook als vormgever actief gebleven. Daarnaast was hij onder meer verantwoordelijk voor de restauratie van het Panorama Mesdag in de jaren negentig van de 20e eeuw.</p>
<p>Op de vraag hoe hij na al die jaren terugkijkt op zijn vroegere werk antwoordt hij zeer positief: ‘Roadline vind ik de laatste tijd alleen maar mooier geworden. Door de veranderingen in de omgeving komt het beeld veel beter tot zijn recht’.</p>
";Staal;oprit bij Utrechtsebaan;Roadline, André Lier, 1978;Ralph Kämena;Lidwien Nielander, eindredactie Sandra Spijkerman;;Schenkkade 46, 2595 AH Den Haag, Nederland;52.07748431081718;4.335095741747432;46;Schenkkade;Lier, André van;;;;82876.3402916835;454878.916101732
474;Stadspomp, Rond de Grote Kerk;"<p>Nu nauwelijks voor te stellen, maar vroeger dronk iedereen water uit de sloot of gracht. Zelfs de vervuilde Hofvijver voorzag in de waterbehoefte. Iets veiliger was het water dat je met een stadpomp omhoog kon halen. Er stonden er dan ook tientallen verspreid over de stad. Maar met de grote bevolkingsgroei in de negentiende eeuw verslechterende ook die putten. Ze raakten regelmatig geïnfecteerd met cholera en tyfus. Tientallen, soms honderden doden vielen er tijdens epidemieën als gevolg van slecht water en een gebrek aan riolering.</p>
<p>Daar kwam grote verandering in met de komst van de waterleiding. In 1874 startte Duinwaterleiding van ’s-Gravenhage (DWL) in rap tempo met de aanleg daarvan. Wie thuis aangesloten was op het waterleidingnet, had geen behoefte meer aan een stadspomp. Dus liep hun aantal al snel terug. In 1877 waren er nog 61 ijzeren en 11 stenen exemplaren over. Tegenwoordig is Den Haag nog slechts drie stadspompen rijk.</p>
<p>Eén daarvan staat naast de Grote Kerk. Deze pomp is opgetrokken uit baksteen. Zowel voetstuk als bekroning zijn van natuursteen. Bovenop is hij versierd met een bol met daaromheen enkele bloemen, acanthusbladeren en dennenappels. In de rand van de afdekplaat van de pomp prijkt het gemeentewapen van Den Haag in een sierlijke cartouche. Nadat er jaren geen water meer uit is gekomen, kun je sinds de zomer van 2019 je flesje weer vullen bij deze pomp. Alleen even het metalen hengsel heen een weer bewegen.</p>
<p>&nbsp;</p>
";natuursteen / baksteen;naast de kerk;Stadspomp, onbekende maker, ongedateerd;Ralph Kämena;Sandra Spijkerman;https://www.monumentenzorgdenhaag.nl/monumenten/rond-de-grote-kerk;2 Riviervismarkt;52.0771056744704;4.30711963963712;2;Riviervismarkt;Onbekende maker;;;;80958.0014904051;454864.955283245
519;De drie zuilen;"<p>In vergelijking met de bescheiden betonnen ‘Knoop’ van Phil van de Klundert die in 1979 geplaatst werd bij het wijk- en dienstencentrum aan de Laakweg, zijn de drie roestvrijstalen zuilen van dezelfde kunstenaar echte blikvangers. De betonnen knoop is slechts 1 meter hoog, terwijl de minimalistische zuilen die in 1981 een permanente plek kregen op het gazon bij de waterkant aan de Middachtenweg, ruim 2 meter hoog zijn.</p>
<p>Van de Klundert genoot zijn opleiding aan de Haagse Vrije Academie (1963-1966). In de vroege jaren zeventig werd de beeldhouwer en installatiemaker vooral bekend door de knopen die hij in allerlei soorten, maten en materialen uitvoerde. Later veranderen de knopen in roestvrijstalen koppelstukken die bestaan uit bouten en moeren.<br />
Rode draad in het oeuvre van de kunstenaar is de behoefte om verbindingen tot stand te brengen. Een ander vast gegeven is het streven naar visuele accenten. Van de Klundert wil visuele spanning bereiken zonder zich te laten verleiden tot onnodig effectbejag. Hij is vooral geïnteresseerd in richtingen en krachten. Zo is de opwaarts gerichte kracht van de drie zuilen voor hem een dankbaar vertrekpunt. In tegenstelling tot andere, gelijksoortige beelden die overdreven goed zichtbaar met moeren en bouten in de grond verankerd zijn om de worteling in de bodem te benadrukken, lijken de drie zuilen aan de Middachtenweg als vormen zonder vast fundament uit het gras op te rijzen.<br />
In later werk gaat Van de Klundert nog een paar stappen verder. Zijn werk ontwikkelt zich steeds nadrukkelijker van statische geometrische vormen in de richting van natuurlijke groeivormen die onder meer verwijzen naar Ierse landschappen en vlinderbomen.</p>
";roestvast staal;in het gazon aan de waterkant ter hoogte van de Ulpenpasstraat;De drie zuilen, Phil van de Klundert, 1981;Ralph Kämena;Wim van der Beek, eindredactie Sandra Spijkerman;;Middachtenweg 252, 2531 PH Den Haag, Nederland;52.048698997380235;4.302529066538905;252;Middachtenweg;Klundert, Phil van de;;;;80596.1077978606;451709.411635136
520;Eeuwige jeugd;"<p>‘Eeuwige jeugd’. Zo heet het beeld van de nuffige jongedame van beeldhouwer Theo van der Nahmer. En een eeuwige jeugd heeft ze, want al sinds haar onthulling op 23 mei 1973 is ze onveranderd jong. De titel werd bedacht door de opdrachtgever van het beeld: woningbouwvereniging ‘Verbetering Zij Ons Streven’ (V.Z.O.S.). Althans dat staat in een uitgave van hun bewonersblad uit 1973. Doorgaans gaf Van der Nahmer zijn beelden zelf een naam, maar het kan zijn dat hij die eer in dit geval aan de opdrachtgever liet.</p>
<p>In de jonge vrouw, die haar neus ijdel in de lucht steekt en in haar rechterhand een waaier houdt, zagen medewerkers van V.Z.O.S. een ‘speels figuurtje’, ‘niet aan tijd gebonden’. Bovendien vonden ze de titel ‘Eeuwige jeugd’ symbolisch voor de locatie van de juffrouw, een plekje op een gazon aan de Meppelrade met voor zich eengezinswoningen en achter zich seniorenwoningen. ‘[&#8230;] op de grens dus tussen het deel, waar het leven in ontwikkeling en bloei is, en het deel, waar de levensavond is aangebroken,’ staat in het bewonersblad.</p>
<p>Met de fragiele vormen en kartelige bronsranden is ‘Eeuwige jeugd’ een typisch Van der Nahmer-beeld. Naar deze stijl is hij langzaam toegegroeid. Op de Haagse Koninklijke Academie van Beeldende Kunsten leerde Bon Ingen Housz (1881-1953) hem in statische, strakke vormen te werken. Maar de behoefte om details uit te werken en zijn figuratieve én abstracte plastieken een zekere luchtigheid te geven werd steeds sterker. Met klei ging er naar zijn gevoel te veel van het ontwerp verloren. In de jaren vijftig vond hij de oplossing. Hij vormde zijn beelden voortaan in was, om ze met de verloren wasmethode in brons af te gieten. Van der Nahmer heeft wel eens gezegd dat hij zeker gestopt zou zijn met beeldhouwen als de verloren wasmethode niet was herontdekt.</p>
";brons;op het gazon;Eeuwige jeugd, Theo van der Nahmer, 1973;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/c3b56f5c-0fc1-11e3-8fd4-003048976c14/media/79ae442f-720b-7875-f50a-586516b3852e?mode=detail&view=horizontal&q=eeuwige%20jeugd&rows=1&page=7;349 Meppelrade;52.0469424117535;4.25574411051356;349;Meppelrade;Nahmer, Theo van der;;;;77383.997643486;451562.97773539
521;Variant op ring I;"<p>Het belangrijkste verschil tussen de eerste ‘Variant op ring’ en de tweede versie: de eerste variant is gesloten en rust op een stevige poot, terwijl de tweede variant aan de onderkant min of meer opengewerkt is.<br />
Belangrijker dan deze verschillen zijn de opmerkelijke overeenkomsten tussen beide variaties op de ringvorm. In beide gevallen wijken ze duidelijk af van de volmaakte cirkel. De opening is niet rond maar min of meer ovaal. Een andere overeenkomst tussen beide granito beelden is dat ze sterk versmolten zijn met de sokkel. De vormen van sokkels en beelden zijn met zorg op elkaar afgestemd.</p>
<p>De ‘ringen’ van beeldend kunstenaar Hans Kleyweg zijn geen gewone ringen maar abstracte vormen met een opening in het midden. Alles draait om de harmonie en rust die samenhangen met de cyclische vorm. De beeldhouwer heeft de ringen zodanig vormgegeven dat ze een beetje lijken te bewegen. Net als veel tijdgenoten zoekt ook Kleyweg in zijn werk naar nieuwe mogelijkheden om op basis van geometrische abstracte uitgangspunten te komen tot een nieuwe en authentieke vormentaal die afwijkt van het strenge constructivisme. Daarbij streeft hij naar een doeltreffende vertaling van abstracte begrippen als ritme, dynamiek en structuur en zoekt hij bovendien naar speelse afwijkingen van vaste vormpatronen.</p>
";granito;middenin het plantsoen;Variant op ring I, Hans Kleijweg, 1981;Ralph Kämena;Wim van der Beek, eindredactie Sandra Spijkerman;;193 Melis Stokezijde;52.0356007821245;4.25691971178705;193;Melis Stokezijde;Kleyweg, Hans;;;;77444.997742317;450299.983051881
374;Kameel met meisje;"<p>‘Kameel met meisje’ van de Italiaanse kunstenaar Simona Vergani is in 2002 op het Eendenplein tussen de basisscholen ‘De Walvis’ en ‘Waterland’ geplaatst. Een ‘natte’ omgeving voor een kameel. Of is het plein de oase waar hij zich laaft voor zijn volgende reis?</p>
<p>Het antwoord geeft Vergani in haar geschreven motivatie: bij haar eerste bezoek had de golvende architectuur van de school omgeven door zandheuvels, haar doen denken aan een oase. ‘De kameel neemt het meisje mee op een heuvel in de woestijn.’ Samen met alle inwoners van Vinex-locatie Leidscheveen arriveren ze bij hun nieuwe nederzetting.<br />
Figuratie en symboliek zie je vaak in het oeuvre van Vergani. Meestal maakt ze kinderen en dieren. De beelden of beeldengroepen lijken een verhaal te vertellen en dat wordt gewaardeerd. Vergani, die sinds haar studie aan de Amsterdamse Rijksakademie in Nederland woont, heeft hier al tal van werken voor de openbare ruimte gerealiseerd. Ondanks die Nederlandse omgeving is haar werk onmiskenbaar Italiaans: de kleuren ontleent ze aan de warmte van haar geboorteland, brons laat ze er gieten en marmer haalt ze ervandaan.</p>
<p>Vooral kinderen houden van de zonnige kleuren en de dieren die hun verbeelding prikkelen. Starend vanuit het schoolraam voeren de kameel en het meisje hen mee naar exotische oorden.</p>
";brons / kunstof;bij scholen/voorzieningencomplex Waterland;Kameel met meisje, Simona Vergani, 2002;Ralph Kämena;Lidwien Nielander, eindredactie Sandra Spijkerman;;1 Eendenplein;52.0655480568019;4.41183353499667;1;Eendenplein;Vergani, Simona;;;;88118.7845876467;453477.551573842
375;You are innocent when you dream;"<p>Tegen het talud van de A12 staat een klein figuurtje in een sleutelgat. Het is een kind met kaplaarsjes aan en een kasteeltorentje in zijn hand. In plaats van een hoofd heeft het de kop van een lam. Door het gebruik van glow-in-the-dark-verf geeft het figuurtje ’s nachts een beetje licht op het donkere talud.</p>
<p>Zie je aan de voorkant van dit sleutelgat een lieflijke figuurtje als uit een prettige droom, op de achterkant prijkt een kop uit een nachtmerrie. Op het talud achter het beeld is een soort schaduwvlek te zien. Afhankelijk van de hoek waaronder je er naar kijkt, lijkt het een kasteel. Of toch meer een vampier? In ieder geval klopt de vorm daarvan noch met die van het figuurtje, noch met het sleutelgat.</p>
<p>Het sprookjesachtige sleutelgatfiguurtje is een van de zeven beelden die kunstenaarsduo LaSalle voor de wijk De Dijken in Leidschenveen heeft gemaakt. In dit beeld heeft het duo elementen van schaduwspel, sprookjes en dromen laten samensmelten.</p>
";aluminium / steenachtig;Bij kruising Roeleveensepad en Rietpolderpad in het talud afslag Leidschenveen A12, einde fietspad tussen de sportvelden en de Britse school;You are innocent when you dream (Je bent onschuldig als je droomt), LaSalle (Albert Goederond en Patty Struik), 2012;Ralph Kämena;Sandra Spijkerman;;Vrouw Avenweg 422, 2493 WX Den Haag, Nederland;52.05505739317194;4.402127845755004;422;Vrouw Avenweg;LaSalle;;;;87437.4568271708;452319.435731783
376;Moeder Aarde;"<p>Ze heeft zich op de aarde neergevleid én ze komt er uit voort. In deze tweeledigheid schuilt geen twijfel maar verbeeldingskracht. Beeldhouwer Nico Onkenhout heeft met de vrouw die bijna versmelt met de ondergrond, een waarachtige ‘Moeder Aarde’ gecreëerd. Ze is de personificatie van onze aarde, die we sinds mensenheugenis kennen als godin-moeder en als symbool van leven en vruchtbaarheid. In haar rijke bodem ontkiemen de zaden en groeien de planten. Zij voedt ons zoals een moeder haar kind voedt.</p>
<p>Het bronzen beeldje van Onkenhout staat sinds 1976 op een winkelplein aan het Zwedenburg. Hoe hij het model vervaardigde voor deze sculptuur is onbekend. Een wasmodel was het zeker niet. Daar werd destijds weliswaar veel mee gewerkt, maar Onkenhout vond het niets. Hij was een echte beeldhouwer. ‘Na Krop,’ zei hij eens, ‘ben ik eigenlijk nog de enige echte steenhouwer.’ Het houwen beschouwde hij als een artistieke krachtmeting. Verder sneed hij beelden in hout. Boetseren deed hij wel, maar dan met gips. Aan zijn beroemde bronzen beeld van ‘Dik Trom’, dat in 1973 in Hoofddorp werd onthuld, ging een gipsmodel vooraf. Hetzelfde geldt voor zijn stenen beeld van koningin Wilhelmina (1968) in het Amsterdamse Confectiecentrum. Deze voorbeelden maken het aannemelijk dat het model voor ‘Moeder aarde’ ook van gips was.</p>
<p>Het bronzen beeld kwam in 1963 tot stand, precies twintig jaar nadat Onkenhout afstudeerde aan de Amsterdamse Rijksakademie, waar hij les kreeg van de gerenommeerde professor Jan Bronner (1881-1972). Met de forse, statische vormen van de beeldhouwkunst uit de jaren dertig als voorbeeld ontwikkelde Onkenhout een eigen sensitieve beeldtaal: sober, gestileerd en toch levendig. De vormen van ‘Moeder Aarde’ zijn zacht, rond en rustig. Aan Onkenhouts vorming heeft beslist ook zijn waardering voor bekende Britse beeldhouwer Henry Moore (1898-1986) bijgedragen. Wellicht inspireerden diens liggende, gestileerde en geabstraheerde vrouwenfiguren hem tot zijn ‘Moeder Aarde’: een klassieke schoonheid.</p>
";Brons;op het winkelpleintje;Moeder Aarde, Nico Onkenhout, 1963;Ralph Kämena;Nicole Spaans, eindredactie Sandra Spijkerman;;147A Zwedenburg;52.0917494268932;4.36157692508007;147A;Zwedenburg;Onkenhout, Nico;;;;84714.0081161391;456439.952143096
422;M.A.O.C. gravin van Bylandt;"<p>Alsof ze zo uit haar tuinstoeltje zou kunnen opstaan, zo fier zit ze daar met gerechte rug, haar tekkeltje en poedeltje op schoot, tegenover de hoofdingang van flatgebouw Arendsdorp aan de Wassenaarseweg. Dit was haar domein, het landgoed Oostduin. Marie gravin Van Bylandt (1874-1968) had er haar zomerverblijf, maar dat werd in de Tweede Wereldoorlog getroffen door een afgezwaaide, Duitse V2-raket. Ze wilde er niet meer terugkeren en liet het huis in 1946 slopen. Wat resteert aan de Wassenaarseweg zijn de theekoepel middenin het park, het wachthuisje en het huis ‘De Rietjes’.</p>
<p>De gravin bezat ook de omliggende landerijen: het gebied tussen de Noordzeeduinen en het Haagse Hout. Deze gronden werden in 1911 door de gemeente Den Haag aangewezen als bouwterrein voor het uitbreidingsplan van Berlage. In 1915 werden de eerste gebouwen opgeleverd.<br />
Bij haar leven al vrijgevig, had de gravin in 1964 laten vastleggen dat haar gehele vermogen na haar dood zou moeten worden ondergebracht in een stichting: de M.A.O.C. Gravin van Bylandt Stichting. Ze overleed in 1968, ongehuwd en kinderloos, de stichting alles nalatend. Met de erfenis ondersteunt de stichting het algemeen belang van mens en dier binnen het Rijk in Europa én hulpbehoevende Nederlanders.</p>
<p>Haar beeltenis door de Rotterdamse beeldhouwer Evert den Hartog werd in 1988 onthuld. Den Hartog had bij de start van zijn kunstenaarsloopbaan een sterke voorkeur voor keramiek, tot hij na enkele jaren besloot zijn beelden in brons te gieten. In de bronsgieterij leerde hij het materiaal door en door kennen. Dat laten zijn beelden van mens en dier duidelijk zien. Alle details werkt hij nauwkeurig uit. Bijvoorbeeld het lint op de hoed van de gravin. Den Hartog legt veelal een onbevangen ogenblik vast, een intiem of verstild moment. In dit geval het frêle dametje, even alleen met haar geliefde schoothondjes.</p>
";brons / steenachtig;net na het bruggetje richting hoofdingang van flatgebouw Arendsdorp;M.A.O.C. gravin van Bylandt, Evert den Hartog, 1987.;Ralph Kämena;Nicole Spaans, eindredactie Sandra Spijkerman;;Wassenaarseweg 66, 2596 CJ Den Haag, Nederland;52.09259895866944;4.3193864822387695;66;Wassenaarseweg;Hartog, Evert den;;;;81824.2341595833;456576.150254685
423;Bourdonklok;"<p>De Waalsdorpervlakte kennen velen van de dodenherdenking die er jaarlijks op 4 mei plaatsvindt. Wie de plechtigheid in gedachten neemt, ziet voor zich de stoet die stil langs het monument met de vier kruisen trekt en hoort de sonore klanken van de bourdon, de luiklok met zijn diepe stemgeluid. De Bourdonklok is een eerbetoon aan alle Hagenaars, zowel burgers als militairen, die in de oorlog van 1940-1945 hun leven gaven.</p>
<p>Enige jaren na de bevrijding namen diverse verzetsorganisaties het initiatief in Den Haag een monument op te richten om de gruwelijkheden van de Tweede Wereldoorlog te gedenken. Er werd een comité opgericht, dat een actie begon onder de Haagse bevolking. De Hagenaars gaven gul, maar niet genoeg voor een groot monument aan het Stadhoudersplantsoen, het aanvankelijke idee. Het plan voor een kleiner monument op de Vlakte van Waalsdorp in de duinen tussen Den Haag en Wassenaar kreeg veel bijval. Want een groot gedenkteken was er immers al in Amsterdam: het Nationale Monument op de Dam. En de Waalsdorpervlakte was de plaats waar de Duitse bezetter diegenen die de vrijheid bevochten, terechtstelde.</p>
<p>Het idee voor een bourdon op die plaats werd gerealiseerd. Op 30 april 1959 droeg prof. mr. P.S. Gerbrandy de bronzen klok over aan het gemeentebestuur. Gerbrandy had als oorlogspremier vanuit Londen met zijn radiotoespraken voor ‘Radio Oranje’ het verzet in Nederland geïnspireerd. De Bourdonklok is gegoten bij de Koninklijke klokkengieterij Petit en Fritsen in Aarle-Rixtel. Op de rand van de klok staat een tekst van prof. mr. R.P. Cleveringa, symbool van het verzet van de Universiteit Leiden tegen de Duitse bezetter. Zijn woorden op de klok luiden: ‘Ik luid tot roem en volging van die hun leven gaven tot wering van onrecht, tot winning der vrijheid en tot waring en verheffing van al Neerlands geestelijk goed.’</p>
";brons;Vlak bij de fusilladeplaats;Bourdonklok, onbekende maker, 1959;Ralph Kämena;Nicole Spaans, eindredactie Sandra Spijkerman;https://www.4en5mei.nl/oorlogsmonumenten/zoeken/829/den-haag-waalsdorpervlakte;Waalsdorpervlakte Bourdonklok, Wassenaar, Nederland;52.1150821;4.3364664;;;Onbekende maker;;;;83030.8498113453;459060.345582233
424;De Terp;"<p>Hoog op een groene terp staat een klein en strak wit kapelletje. De klok in de toren geeft op een eigenwijze manier galmend de tijd aan. Als een icoon in het landschap trekt het gebouw de aandacht: je moet er naar toe. Eenmaal boven ontdek je dat je er helemaal niet in kunt en blijkt het bouwsel bovendien veel kleiner dan het leek. Tegelijkertijd verbaas je je over de plek: boven alles uitstekend en ingeklemd tussen het spoor van de RandstadRail, snelwegen en Vinex-wijk Leidschenveen.</p>
<p>Het kapelletje op de terp is bedacht door Laurens Kolks en Dennis Lohuis. Stroom Den Haag benaderde deze ontwerpers van de Eindhovense Design Academy voor een kunstopdracht op de strook vervuilde grond aan de rand van deze nieuwbouwwijk. Deze ontwerpers houden zich bezig met de maakbaarheid van de ruimtelijke ervaring en de wisselwerking tussen mens, object en activiteit.</p>
<p>Terpen horen bij het Hollandse landschap. Al eeuwenlang proberen Nederlanders zich door het oprichten van dergelijke heuvels te beschermen tegen overstromingen en aanvallen. Net als vroeger hebben de ontwerpers ook op de terp in Leidschenveen een kerk als baken geplaatst. Er valt geen religieus teken te bekennen. Vroeger ontstond een dorp rond een kerk. In Leidschenveen groeide de nieuwe wijk er langzaam naartoe. Behalve als baken dient de terp met kerk ook als geluidswal. Zo smelten kunst, architectuur en landschapsvormgeving samen tot een miniversie van het moderne Nederland: te midden van verschillende soorten vervoer is vervuilde grond afgedekt met een idyllisch kerkje waar omheen een nieuw, eigentijds dorp.</p>
<p>Opvallend aan dit kunstwerk is het gezichtsbedrog. Door de hoogte van de terp, de afstand die de heuvel schept en door het gebruik van wit stucwerk in plaats van baksteen ontbreekt elke aanwijzing voor maat. Eveneens zijn maatgevers in de omgeving afwezig: geen lantaarnpaal, bankje of prullenbak te bekennen. Zelfs de dubbele kerkdeur zet je op het verkeerde been. Hoewel slechts 1.80m hoog wekt hij de suggestie van een wijdse kerkdeur.</p>
";steenachtig / hout;geluidswal De Dijken, Leidschenveen;De Terp, Dennis Lohuis, Laurens Kolks, 2009;Ralph Kämena;Sandra Spijkerman;;Vrouw Avenweg 133, 2493 XD Den Haag, Nederland;52.05705044428894;4.407387053094589;133;Vrouw Avenweg;Lohuis, Dennis;Laurens Kolks;;;87801.1439080642;452536.285866929
475;Obstakel;"<p>Wat doet een kunstwerk midden op het drukke Rijswijkseplein, waar diverse verkeersborden de aandacht opeisen? Beeldhouwer David Vandekop stelde zichzelf die vraag ook. Hij was van mening dat ‘zomaar weer een beeld’ overbodig was. Vandaar dit ‘Obstakel’: drie metalen rechthoeken die in evenwicht worden gehouden door de staven waarmee ze zijn doorboord. Ogenschijnlijk zijn het resten van een bouwactiviteit. Je kunt ze negeren, maar door de vreemde ligging intrigeren ze ook.</p>
<p>Tijdens zijn opleiding aan de Haagse Koninklijke Academie van Beeldende Kunsten werd Vandekop door beeldhouwer Carel Visser aangespoord beelden te maken. In een voormalige smidse vervaardigde hij zijn eerste ‘constructies’ met onderdelen van afgeschreven landbouwwerktuigen. Uitgangspunt voor zijn beelden was de leegte. Zo exposeerde hij metalen deuren in een lege museumzaal. Hun plaats beïnvloedde de bewegingen van het publiek door de ruimte: ‘kaderbepalingen’ noemde hij ze. ‘Obstakel’ uit 1980 is nog een exponent van deze periode.</p>
<p>In zijn latere werk sloeg Vandekop een andere weg in. Hij raakte in de ban van de natuur, en dan met name van het Zeeuwse landschap waar hij urenlange wandelingen maakte en zijn ervaringen vastlegde in aquarellen. Daarnaast maakte hij veel reizen, vooral naar India, waar hij werd gegrepen door de eenvoud van eeuwenoude sculpturale principes.<br />
De natuur en het besef van de traditie maakten dat hij de conceptuele benadering verwierp als te ‘klinisch’. Hij experimenteerde met natuurlijker – en van oudsher gebruikte – materialen als hout en (Zeeuwse) klei, die zich bovendien beter leenden voor kleurtoepassingen.</p>
<p>In de jaren tachtig trad hij naar buiten met kleurige keramische bouwsels uit grote plakkaten klei, bros geworden bij het drogen, zoals op het Utrechtse Smakkelaarsveld nabij het Centraal Station. De sculpturen fungeren als herkenningspunten en bieden beschutting aan voorbijgangers. Ze zijn niet langer een obstakel, maar maken deel uit van het landschap.</p>
";ijzer;middenberm bij Rijswijkseplein;Obstakel, David Vandekop, 1980;Ralph Kämena;Lidwien Nielander, eindredactie Sandra Spijkerman;;Den Haag, Rijswijkseplein (Noord), 2515 AP Den Haag, Nederland;52.073199998391196;4.324764131075924;;;Vandekop, David;;;;82161.1497649;454412.598527136
476;Entertaining Melancholey Poodles;"<p>Tussen de huizen en auto’s van de Reijerskopstraat rijst uit de middenberm een opvallende structuur op. Het blijkt een flinke betonnen sokkel van drie traptreden te zijn. Bovenop de sokkel liggen drie melancholieke poedels in een rustgevende, Japanse Zen-tuin. De honden die dezelfde zandkleur hebben als hun omgeving worden opgevrolijkt door vier kleurrijke clowns die als duveltjes uit de zijkant van de sokkel schieten. Rondom de sokkel en in de directe omgeving daar omheen zijn cirkels, ballonvormen en voetstappen afgedrukt.</p>
<p>Dit grote beeld is een van de zeven sculpturen die LaSalle voor woonwijk De Dijken heeft gemaakt. Hoewel iedereen de figuren van dit beeld herkent, is het niet iets dat je dagelijks tegenkomt. Het is een tafereel dat in het hoofd van de kunstenaars opkwam: vier verklede mensen met drie toekijkende poedels. Dat visioen hebben zij in een sculptuur omgezet die even vrolijk als raadselachtig is.</p>
";aluminium / steenachtig;;Entertaining Melancholy Poodles (Het vermaken van melancholieke poedels), LaSalle (Albert Goederond en Patty Struik), 2012;Ralph Kämena;Sandra Spijkerman;;17 Reijerskopstraat;52.0566169881188;4.4036148959831;17;Reijerskopstraat;LaSalle;;;;87541.7943174913;452491.560133243
477;De Klamper;"<p>Als je even googlet kom je bij beeldhouwer Jan de Baat al snel op ‘Het Peerd van Ome Loeks’, voor de Groningers hèt boegbeeld van hun stad. In Den Haag staan twee beelden van De Baat die minder bekend zijn: ‘Object’ en ‘De Klamper’.</p>
<p>Eigenlijk was ‘De Klamper’ gemaakt voor Clingendael, maar toen de wijkbewoners er geen behoefte aan hadden, werd het enthousiast ‘geadopteerd’ door de bewoners van Mariahoeve. Het roestvrijstalen beeld met de twee hoekige vleugels en puntige vormen heeft zijn naam te danken aan de verwantschap met de klamper, een verzamelnaam voor dagroofvogels als de buizerd en de torenvalk. Dit soort vogels wordt regelmatig gesignaleerd in het nabijgelegen Haagse Bos.</p>
<p>‘De Klamper’ is weliswaar geometrisch en abstract, maar dit impliceert niet dat het ook helder van vormgeving is. Die onhelderheid wordt veroorzaakt door allerlei toevoegingen zoals de scherpe punten en verschillende openingen. Elke zijde geeft een andere aanblik.<br />
De grillige, barokke aanpak is kenmerkend voor veel van het abstracte werk van De Baat. Eind jaren zestig van de 20e eeuw presenteerde hij zijn werk met een aantal collega’s onder de titel ‘Barokke Abstractie’. Doel van de exposanten was om de verschillende disciplines te integreren tot een ‘Gesamtkunstwerk’. Hun atelier ‘Beeldend Bouwen’ fungeerde als een soort onderzoekswerkplaats en De Baat noemde zich dan ook ‘beeldend bouwvakker’.</p>
<p>Als je het figuratieve ‘Peerd van ome Loeks’ (1957) kent, is het verrassend dat De Baat korte tijd later zulk abstract werk maakte. Over zijn vroege werk werd vaak honend gedaan, terwijl zijn abstracte werk beter werd gewaardeerd. Ook de kunstenaar kon zich beter vinden in zijn nieuwe stijl. Hij wilde ‘Het Peerd’ zelfs vervangen, maar inmiddels waren de Groningers eraan gehecht geraakt. ‘De Klamper’ is weliswaar niet zo prominent als ‘Het Peerd’ voor de noorderlingen, voor de bewoners van Mariahoeve is het een waardevol teken in de wijk.</p>
";Roestvrij staal;hoek Bezuidenhoutseweg;De Klamper, Jan de Baat, 1984;Ralph Kämena;Lidwien Nielander, eindredactie Sandra Spijkerman;;Reigersbergenweg 20, 2592 EA Den Haag, Nederland;52.09333000829006;4.350439174229943;20;Reigersbergenweg;Baat, Jan de;;;;83953.2866719559;456626.634611646
522;Vreugde;"<p>Hoe blij kan een mens zijn? Héél blij, zal iedereen die het beeld ‘Vreugde’ ziet, volmondig beamen. De gestileerde vrouwenfiguur lijkt op onzichtbare vleugels hemelwaarts te vliegen. De omhoog reikende armen onderstrepen het ultieme moment van uitbundige gelukzaligheid.</p>
<p>Wie dit beeld uit 1962 vergelijkt met een andere vrouwenfiguur van Rob Pleysier die hij ruim twintig jaar later maakte en die eveneens een plaats in de Haagse openbare ruimte heeft gekregen (‘Meisje met dwarsfluit’) zal wellicht met enige verbazing constateren dat de beeldhouwer zich ontwikkeld heeft in figuratieve richting. De abstrahering ging in 1962 verder dan in 1983 toen de kunstenaar sterker vasthield aan de verbeelding van de werkelijkheid. Dat is opvallend omdat veel kunstenaars zich juist in tegenovergestelde richting ontwikkelen: van figuratie naar abstractie.</p>
<p>In de verbeelding van de vreugdevolle vrouw schuilt nog meer dynamiek dan in het beeld van het dwarsfluit spelende meisje. Naast verschillen zijn er ook duidelijke overeenkomsten te ontdekken in beide beelden. Het meest opvallend is de hang van de beeldhouwer naar harmonie en schoonheid. Beide bronzen vrouwen- of meisjesbeelden zijn vlot en vaardig gemodelleerd. Ze zijn vastgelegd op een moment van volle actie. Ze stralen levenslust uit en onderstrepen dat Pleysier zichtbaar genoegen beleeft aan ongecompliceerde schoonheid, onvoorwaardelijke overgave en oprechte emotionele beleving. Hij heeft zijn geboortestad Den Haag verrijkt met enkele beelden waarin hij getuigt van verbondenheid met de figuratieve traditie en van zijn behoefte om waardevolle momenten te koesteren en in beeldhouwkunst te vereeuwigen.</p>
";brons;in plantsoen aan het voetpad naar de Wolweversgaarde;Vreugde, Rob Pleysier, 1962;Ralph Kämena;Wim van der Beek, eindredactie Sandra Spijkerman;;Melis Stokelaan 2222A, 2541 GL Den Haag, Nederland;52.03847084956687;4.2653363686477785;2222A;Melis Stokelaan;Pleysier, Rob;;;;78027.4111717552;450610.316142562
523;Landschapsconstructie;"<p>In het Melis Stokepark zijn twee beelden geplaatst van Pim van der Maas. Beide roestvrij stalen objecten onderstrepen dat de beeldhouwer zich bij voorkeur manifesteert als constructeur en ideeënkunstenaar. Behalve ‘Duo’ uit 1978, dat in 1981 geplaatst werd, staat in het park ook het beeld ‘Landschapsconstructie’ dat hij in 1981 voltooide. Beide beelden zijn volgens dezelfde principes opgebouwd. Materiaalgebruik, vormentaal en afmetingen komen in hoofdlijnen overeen.</p>
<p>Van der Maas vestigde zich in 1967 definitief in Voorburg. Hij studeerde aan de Vrije Academie in Den Haag, waar hij later ook als begeleider werkte. Hij kreeg onder meer les van Rudi Rooijackers. In 1971 ontving de beeldhouwer de Albert Termote Prijs (aanmoedigingsprijs van de gemeente Voorburg) en in 1993 de Voorburgse Hofwijckprijs voor zijn gehele oeuvre.</p>
<p>Ging de voorkeur van Van der Maas aanvankelijk uit naar het vervaardigen van metaalplastieken, in een latere fase werd zijn fascinatie voor handschrift, schrifttekens en tekentaal nadrukkelijk zichtbaar in zijn beelden. Zo verbeeldde hij met behulp van een lichtornament bij de bibliotheek in Voorburg heel toepasselijk het gegeven ‘schrift’. Elders gebruikte hij de sleutel als basisinstrument voor de verbeelding van het openen van het onbekende. Voor een opdracht van het Canisius College te Nijmegen baseerde hij zich op een draaideur. In alle gevallen draait het om verbeelding van ideeën en gedachten in duurzame materialen. De vertaling van immaterieel idee naar concrete vorm levert levendige objecten op die vaak gelaagd zijn en waarin het eigen handschrift van de beeldhouwer te herkennen is.</p>
";roestvast staal;in het Melis Stokepark in de buurt van het sportveld;Landschapsconstructie, Pim van der Maas, 1981;Ralph Kämena;Wim van der Beek, eindredactie Sandra Spijkerman;;Morgenstond-Oost, 2541 VG Den Haag, Nederland;52.04725729786397;4.280163814680482;;;Maas, Pim van der;;;;79059.585854357;451572.181574594
524;Kangoeroestoel 2;"<p>‘Een beeldkneder’ werd kunstenaar Peter van der Meer genoemd. Met dikke plakkaten klei vormde hij zijn vrouwelijke gestalten en dierfiguren. Typerend zijn ook zijn acrobatisch bewegende kinderen. Al deze direct tot de verbeelding sprekende sculpturen zijn humoristisch en goed getroffen in hun houding en zeggingskracht.</p>
<p>Hierdoor had Van der Meer, opgeleid aan de Koninklijke Academie van Beeldende Kunsten in Den Haag en de marmerschool in het Italiaanse Carrara, al jong veel tentoonstellingen en opdrachten. Meestal waren zijn beelden voor de openbare ruimte in stijl verwant aan de kleine figuratieve beeldjes die hij tentoonstelde in galeries, zoals ‘Meisje op een skippybal’ geplaatst op het Heeswijkplein en ‘Meisje met fiets’ aan de Spakenburgstraat.</p>
<p>In 1975 maakt het Leids Dagblad in een tentoonstellingskritiek melding van een opvallend groot beeld van een kangoeroe in de vorm van een stoel. Het werk werd in de krant getypeerd als ‘even verfijnd als humoristisch’ en ‘een kangoeroe als stoel die nog goed zit ook’. Leerlingen van een basisschool in Nieuw Waldeck klinken in 2006 nog steeds even enthousiast: ‘Als je op de twee stoelen zit kan je elkaar aankijken. Je zit als het ware in de buidel van de kangoeroe’, schrijven ze in een werkstuk over hun wijk. De kangoeroestoel is geplaatst in de periode dat de nieuwbouwwijk Nieuw Waldeck gereed kwam. Tegenwoordig staan ze op een heuveltje in het groen en kijken uit over de omgeving samen met degene die erin plaatsneemt.</p>
";brons / steenachtig;bovenop een heuveltje in het groen;Kangoeroestoel 2, Peter van der Meer, 1981;Ralph Kämena;Lidwien Nielander, eindredactie Sandra Spijkerman;https://haagsgemeentearchief.nl/mediabank/beeldcollectie/detail/f1349ab2-977d-4e8b-bb4a-ff49b367b622/media/85a7625a-fa5c-e222-3cfa-9f29db8ec3c9?mode=detail&view=horizontal&q=Peter%20van%20der%20Meer&rows=1&page=7;Maurice Ravelweg 13, 2551 ZB Den Haag, Nederland;52.05991907262914;4.244006274147907;13;Maurice Ravelweg;Meer, Peter van der;;;;76601.581348889;453019.226784781
377;Vrouw;"<p>Bijna alle lichaamsdelen zijn weergegeven. Behalve de armen. Daarom mag het bronzen beeld ‘Vrouw’ uit 1965 van de Haagse beeldhouwer Dirk Bus een tors worden genoemd. In de jaren zestig was Bus arrivé. Bekendheid genoot hij vooral om zijn goed gelijkende portretten en treffende dieruitbeeldingen. Het thema tors koos hij zelden, wellicht omdat het in het opdrachtencircuit wat moeilijk lag. Maar ook hier toont hij zich de ervaren beeldhouwer, die precies weet welke sculpturale mogelijkheden het onderwerp hem biedt.</p>
<p>Eén van die mogelijkheden is de concentratie op een bepaald aspect van de menselijke gestalte. Bus legde bij zijn tors het accent op de heuppartij door schoot, billen en benen uit te vergroten. De sensualiteit van het vrouwelijk lichaam benadrukte hij daarmee. De focus op het onderlichaam bereikte Bus tevens door het hoofd – dat bij een tors overigens vaak wordt weggelaten – tot niet meer dan een knop te reduceren. Het hoofd leidt zo niet af van waar het Bus om ging: volledige concentratie op het robuuste en weelderig gevormde vrouwenlichaam.</p>
<p>Een ander effect van het kleine hoofd op het forse lijf is dat het vervreemdend werkt, zoals bijvoorbeeld de figuren zonder gezicht in de fantasierijke, bovennatuurlijke schilderijen van Giorgio de Chirico (1888-1978). Maar niet alleen de proporties van Bus’ beeld zijn opmerkelijk. De ruwe oppervlaktebehandeling en de buitenissige lichaamsverhoudingen zijn eigentijds, terwijl de contrapost van het lichaam en de ondersteuning bij het speelbeen geïnspireerd zijn op de klassieke sculptuur.</p>
<p>Gezien de onderwerpen van zijn monumentale beelden uit de jaren zestig, legde Bus destijds een duidelijke interesse voor de klassieken aan de dag. Maar hij interpreteerde de oudheid altijd op een eigenzinnige, moderne manier. Door zijn activiteiten in verenigingen de Posthoorngroep (1956-1962) en zijn docentschap aan de Haagse Koninklijke Academie van Beeldende Kunsten, heeft Bus veel betekenis gehad voor de Haagse kunstwereld.</p>
";Brons;plantsoen;Vrouw, Dirk Bus, 1965;Ralph Kämena;Nicole Spaans, eindredactie Sandra Spijkerman;;Zuidwerfplein 8, 2594 CT Den Haag, Nederland;52.10143069748576;4.3591678217209004;8;Zuidwerfplein;Bus, Dirk;;;;84564.1744383245;457519.3404934
378;Plastiek;"<p>Hij is bekend van de zebraklok voor het Haagse Centraal Station. Maar aan het Zuidwalland op het plein tegenover de Hobbemastraat staat nog een kunstwerk van beeldend kunstenaar Jaap Karman. De vormgeving is helder en eenvoudig. Bovendien contrasteert het beeld voldoende met zijn omgeving om op een plezierige manier op te vallen.</p>
<p>Het beeld uit 1987 heette destijds de volksmond ‘Lolly’. Een begrijpelijke vergelijking, want de zes gekleurde cirkels bovenop de metalen paal hebben werkelijk iets van een enorme veelkoppige lolly. Karman liet zich echter niet door snoepgoed, maar door de natuur inspireren voor het ontwerp van dit beeld. Om precies te zijn was een boom zijn uitgangspunt. De stalen buizen in de top met daaraan de cirkels van gekleurde kunststof geven symbolisch de takken met bladeren of bloesem weer. En als de zon schijnt dansen er rode, groene, oranje en blauwe vlekken op het plaveisel.</p>
<p>Karman houdt bij het creëren van zijn objecten altijd sterk rekening met de plaats waar het kunstwerk komt. Het object moet harmoniëren met de omringende architectuur en/of natuur. Wat niet wil zeggen dat het erin op moet gaan. Vooral lettend op het lijnenspel en de kleuren van gebouwen en groen, maakt Karman eerst een analyse van de omgeving. Pas daarna begint hij met het ontwerp.<br />
Vermoedelijk is zijn beeld op het plein aan het Zuidwalland een metalen versie van de bomen langs de kade en de weg. De afstand tussen deze bomen en de huizen rond het plein is nogal groot. Karman heeft met de metalen, veelkleurige boom de afstand tussen natuur en architectuur verkleind. Het beeld geeft de omgeving een vrolijke tint.</p>
";roestvast staal / kunststof;op plein tegenover Hobbemastraat;Plastiek, Jaap Karman, 1987;Ralph Kämena;Nicole Spaans, eindredactie Sandra Spijkerman;;Zuidwal 65K, 2512 ZL Den Haag, Nederland;52.071095734056186;4.308169077875146;65K;Zuidwal;Karman, Jaap;;;;81020.000562244;454195.278996783
379;Zon;"<p>Nu heeft hij een goed onderkomen in het Zuiderpark, maar rond 2000 stond deze ‘Zon’ nog bij een schoolgebouw aan de Guntersteinweg. Het beeld uit 1961 is een typische ‘Aart van den IJssel’. De in die tijd ongebruikelijke keuze voor metaal, de scherpe, venijnige punten en de keuze voor de ‘Zon’ als thema zijn kenmerkend voor het werk van deze Voorburgse kunstenaar.</p>
<p>Van den IJssel was onder invloed van zijn jeugdvriend, de schilder Herman Berserik, gaan tekenen en schilderen aan de Koninklijke Academie van Beeldende Kunsten in Den Haag. Op de Haagse Vrije Academie leerde hij beeldhouwen in steen van Rudi Rooijackers. Het ongedwongen klimaat op deze laatste academie en de ontdekking van de assemblages van vooroorlogse avant-gardisten als Picasso en Dali, maakten dat Van den IJssel al snel besloot om zijn ongebreidelde fantasieën vorm te geven in metaal. Bekend zijn zijn gelaste en gesoldeerde wezens, zoals gepantserde paarden en insecten met gemene stekels. Ze ogen agressief maar zijn verfijnd gemaakt.</p>
<p>Van den IJssel was gefascineerd door de natuur, haar schoonheid maar ook haar wreedheid en vergankelijkheid. De kunst van oervolkeren, gemaakt om de natuurlijke verschijnselen te vereren of juist te bezweren, vormde daardoor een belangrijke inspiratiebron. Vandaar dat de zon regelmatig in zijn werk optreedt, als symbool voor mannelijkheid en viriliteit: soms zelfstandig, zoals hier, maar meestal als stekelig stralend aureool van een ‘Zonneruiter’.</p>
<p>Van den IJssel was een kleurrijke figuur in het naoorlogse Voorburgse kunstcircuit. Als een Hollandse Dali – hij zag er ook een beetje zo uit – legde hij zijn bizarre ideeën vast in beelden, gebruiksvoorwerpen, tekeningen en schilderijen. Met zijn onconventionele aanpak droeg hij in kleine kring bij aan vernieuwingen in de kunst. Daarom heeft de gemeente Voorburg in 2004 zijn naam verbonden aan een oeuvreprijs voor professionele beeldend kunstenaars die aan haar gelieerd zijn.</p>
";Brons;nabij openluchttheater, vlak voor een brug;Zon, Aart van den IJssel, 1961;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2022/09/Aart-van-den-IJssel-Zon.mp3;Henriëtte Roland Holstweg 100, 2533 ST Den Haag, Nederland;52.05284181812511;4.284492243428546;100;Henriëtte Roland Holstweg;IJssel, Aart van den;;;;79365.9258687456;452188.935718225
425;Sinti- en Romamonument;"<p>‘Weile meer Sinti &amp; Roma ham’ (Omdat wij Sinti en Roma zijn) &#8216;Opdat zij nooit zullen worden vergeten’</p>
<p>Veertien mei 1944: een zwarte dag voor de Roma en Sinti die in de hofstad woonden. Bij de razzia’s die dag werden 81 van hen opgepakt, een dag later nog vier. Alle 85 zijn naar Westerbork getransporteerd. Drie dagen later werden ze op transport gezet naar Auschwitz, waar het merendeel van hen omkwam in de gaskamers.<br />
Al in 1990 was er op initiatief van een Roma-vereniging een bronzen plaquette gemaakt ter nagedachtenis aan de Roma-slachtoffers van het nazi-regime. Die plaquette was op 4 mei van dat jaar onthuld en bevond zich in de toegangspoort naar het hofje aan de Bilderdijkstraat. Daar woonde de familie Berger, een van de achttien gedeporteerde gezinnen. Een paar jaar later is dat hofje grotendeels afgebroken en daarmee werd de plaquette onzichtbaar en ontoegankelijk. Daarna heeft de plaquette enige jaren aan de gevel van de voormalige openbare bibliotheek gehangen vlakbij het hofje. Buurtbewoners en andere betrokkenen vonden dat echter geen permanente oplossing en richtten een comité op voor een beter Roma-monument.<br />
Dat monument bevindt zich inmiddels op het pleintje aan de Vondelstraat tegenover het voormalige hofje. Het is uiteindelijk onthuld op 27 maart 2006 door toenmalig burgemeester Deetman samen met twee nabestaanden. Het monument bestaat uit een kubus met daarop aan de voorzijde de eerdere plaquette. De maker daarvan is een Amsterdamse kunstenaar geweest wiens naam niet bekend is. Het ontwerp van de rest van het monument is afkomstig van Jan Brouwer van het gelijknamige architectenbureau in Den Haag. Aan de tekst van de eerdere plaquette zijn nieuwe teksten toegevoegd alsook de namen van alle 85 gedeporteerden.<br />
Ter hoogte van het voormalige hofje is een tekstbord aangebracht met een verwijzing naar het monument aan de overkant van de straat.</p>
";Brons;op een pleintje tegenover de Bilderdijkstraat;Sinti- en Romamonument, onbekende kunstenaar en architect Jan Brouwer, 2006;Ralph Kämena;Sandra Spijkerman;;40 Vondelstraat;52.0801773947178;4.30134143889613;40;Vondelstraat;Brouwer, Jan;;;;80567.0258855445;455212.593623542
426;Ode aan de fiets;"<p>Het is typisch Hollands. Door weer en wind op de fiets naar school gaan of boodschappen doen. Kind achterop, ineengedoken onder een paraplu. De handen stevig om het stuur geklemd. En daar zet kunstenaar Frans Kokshoorn de kijker op het verkeerde been. Want dat kan natuurlijk niet, twee handen aan het stuur én een paraplu vasthouden. De paraplu ís hier het hoofd.</p>
<p>Kokshoorns beeld is humorvol, pretentieloos en toegankelijk. Reden waarom ‘Ode aan de fiets’ aan de Vondelstraat een tegenhanger kreeg in Voorburg. De fietser in Den Haag sprak de Voorburgse apotheker M. Uiterwijk Winkel zo aan dat hij besloot een vrijwel identiek beeld aan zijn gemeente te schenken. Kokshoorn grapte erover in de Haagsche Courant van 15 september 1995: ‘Daar staan vader en zoon op hun fiets en hier in Voorburg komen zijn ‘verdwaalde’ vrouw met de andere twee kinderen.’</p>
<p>De menselijke figuur vormt een constante factor in het werk van Kokshoorn: in brons op de fiets, geabstraheerd op een schommel, gestileerd in hout. Soms zijn de voorste twee stoelpoten mensenbenen, zodat de figuur een is met de stoel.<br />
En dan is er zijn liefde voor de architectuur. In 1971 brak hij een bouwkundige opleiding af ten gunste van de beeldende kunst. Maar zijn belangstelling voor de bouwkunst bleef. Met ‘objets trouvées’, oude spulletjes, afvalhout, strandjuttermateriaal, bouwt hij op oude stoelen of strijkplanken miniatuursteden. Deze bouwsels worden later in brons gegoten.</p>
<p>In 2004 ontving Kokshoorn de eerste Aart van den IJsselprijs, een oeuvreprijs voor professionele kunstenaars die een band hebben met Leidschendam-Voorburg. De jury prees ‘de constante hoge kwaliteit’ binnen het oeuvre. Bovendien, zo was de jury van mening, staan de herkenbare werken in hout, steen en brons ‘dicht bij de mens’, waardoor ze toegankelijk zijn voor een breed publiek. En dat geldt zeker voor ‘Ode aan de fiets’.</p>
";brons;op driehoekig pleintje hoek Elandstraat;Ode aan de fiets, Frans Kokshoorn, 1990;Ralph Kämena;Nicole Spaans, eindredactie Sandra Spijkerman;;Elandstraat 97, 2513 GN Den Haag, Nederland;52.08069826962237;4.297411221560736;97;Elandstraat;Kokshoorn, Frans;;;;80298.5037751297;455274.578342861
427;David;"<p>Een bronzen turf van een meter hoog. Glimlachend kijkt het kleine, naakte ventje naar de vogel op zijn hand. Het gevederde vriendje slaat juist de vleugels uit om weg te vliegen. ‘David’ is gemaakt door Lancelot Samson in 1979. De titel doet vermoeden dat het gaat om de bijbelse David, die reus Goliath overwon met een steen uit zijn slinger. Hier dus wellicht afgebeeld als kind, onbevangen en onschuldig. Of heeft de geboren portrettist Samson gewoon een van zijn kinderen in brons vereeuwigd?</p>
<p>Als veertienjarige atelierschoonmaker begon Samson bij de invloedrijke Vlaamse beeldhouwer Albert Termote (1887-1978). Toen al maakte hij portretten. Zijn vader zei ooit tegen hem: ‘Vergeet nooit bij een portret in brons de klassieke traditie.’ Hij heeft goed naar zijn vader geluisterd. Denk maar eens aan Donatello’s (1386-1466) ‘David’ (1430-32), die net als de David van Samson wat schuin naar beneden kijkt. Het is die traditie van anatomische perfectie en het weergeven van dat ene intense moment, waarop Samson voortbouwt. Wat het is om personen te portretteren verwoordde Samson in Het Financieele Dagblad van 6 juli 1994: ‘Je wandelt door een landschap waar je nooit eerder geweest bent. Maar dan zie je zo’n voorhoofd en dan gaat er een geluksgevoel van schoonheid door je heen en dat vecht met de onzekerheid hoe je dat tot uitdrukking moet brengen. De grens tussen de binnen- en de buitenkant moet verdwijnen, [&#8230;].’</p>
<p>Dat Samson erin slaagt die grens te slechten bewijzen zijn krachtige portretbustes van bekende Nederlanders als Willem Duisenberg, Bettine Vriesekoop en Harry Mulisch. De laatste gaf hij weer met gouden lauwerkrans. En dan is er nog die andere Samson, die zich uit in abstracte vormen, zoals hij al sinds de jaren zestig doet. Terwijl hij met zijn naturalistische koppen aansluit bij een traditie, zoekt hij in zijn vrije sculpturen naar mogelijkheden tot vernieuwing.</p>
";brons / steenachtig;plantsoen;David, Lancelot Samson, 1979/1980;Ralph Kämena;Nicole Spaans, eindredactie Sandra Spijkerman;;Vlierboomplein 138, 2564 HA Den Haag, Nederland;52.07287806986406;4.266197181182392;138;Vlierboomplein;Samson, Lancelot;;;;78145.5700466148;454437.170261831
478;Gedenkteken koningin Emma;"<p>Ze is wel de ‘onbekendste koningin van Nederland’ genoemd. Acht jaar op de troon is ook niet bepaald lang. Toch lag begin 20e eeuw bij velen nog vers in het geheugen dat koningin-moeder Emma (1858-1934) op voortreffelijke wijze van 1890 tot 1898 voor haar dochter Wilhelmina als regentes was opgetreden. Dit leidde in Den Haag tot initiatieven voor de oprichting van een eerbetoon aan haar regentschap. Het resultaat was de onthulling van een obelisk op het Regentesseplein in 1905.</p>
<p>Met zijn bijna 10 meter vangt het kunstwerk van graniet, zandsteen en brons onmiddellijk de blik. Gebeeldhouwde guirlandes van groen en vruchten met lange linten versieren het monument. Aan de voorzijde is de bronzen portretbuste van de regentes aangebracht. Daaronder staat de personificatie van de vrede met een palmtak in haar hand. Aan de achterzijde is links het wapenschild van de Oranjes uitgehouwen en rechts dat van Emma’s familie, de Waldeck-Pyrmonts.</p>
<p>Beeldhouwer Arend Odé werkte bij de totstandkoming van de obelisk nauw samen met de veelzijdige kunstenaar Abraham Gips, evenals Odé docent aan de Polytechnische School in Delft. Gips schilderde, tekende en ontwierp: van portretten tot reclamemateriaal, van kalenders tot meubels, van plafonds tot serviezen. Zijn serviezen decoreerde hij wel met sierlijke bloem- en plantmotieven van de art nouveau, rond 1900 een moderne kunststijl. Maar hij greep ook geregeld terug op historische stijlen. In de gedenknaald, die de vorm van een obelisk heeft, is dat de klassieke oudheid.</p>
<p>Het classicisme domineert het kunstwerk, terwijl enkele details zoals de linten tot de art nouveau zouden kunnen worden gerekend. Wat het aandeel van elk van de kunstenaars precies is, valt lastig te reconstrueren. Alle onderdelen zijn samengesmolten: Gips en de traditioneel werkende Odé hebben als één man het gedenkteken voor koningin-moeder Emma vormgegeven.</p>
";natuursteen / graniet / zandsteen / brons;plantsoen;Gedenkteken koningin Emma, Abraham Gips, Arend Odé, 1905;Ralph Kämena;Nicole Spaans, eindredactie Sandra Spijkerman;;9 Regentesseplein;52.0767896192291;4.2827866041333;9;Regentesseplein;Gips, Abraham Frans;Odé, Arend;;;79289.4738508549;454854.89372091
479;Adriana Wereldwijf;"<p>‘Ze liep voor me in de Wagenstraat’, vertelt beeldhouwer Ingrid Rollema in Het Binnenhof van 29 mei 1982. Een winkelende dame met grote oorbellen van van dat ordinaire plastic, die haar toch een koninklijke allure gave. Ik wist meteen dat ik van haar een beeld wilde maken. Alles aan die vrouw van ruim 90 kilo had iets vorstelijks. In de draaideur van de Bijenkorf heb ik gevraagd of ze model wilde staan. Het was zo’n prachtige trotse vrouw’. Ondanks haar relatief bescheiden lengte is dit met recht een ‘Wereldwijf’.<br />
Adriana, want zo heet de dame die model heeft gestaan voor ‘Wereldwijf’, loste het verzoek van Rollema in. De beeldhouwer exposeerde de sculptuur in 1980 voor het eerst bij galerie Westeinde. Later kocht de gemeente Den Haag het beeld aan in het kader van de Beeldende Kunst Regeling. Lange tijd stond deze dame naast de HEMA aan de Voldersgracht, daarna even bij het Zuiderpark en sinds 2014 staat ze op het Rabbijn Maarsenplein.<br />
Bij Rollema vormt de gewone mens hét onderwerp van haar beeldhouwkunst. Haar modellen vindt ze gewoon op straat, zoals ook bij Adriana gebeurde. Meestal gaan de mensen die ze aanspreekt erop in. Dan komen ze naar haar atelier. Daar zet ze ze op een stoel die helemaal rond kan draaien. Van alle kanten bekijkt ze hen, voordat ze met het echte werk begint. Dat is ook de tijd van de (diepgaande) gesprekken. Zo probeert Rollema telkens tot de kern van iemand door te dringen om vervolgens gewetensvolle portretten en eerlijke sculpturen te maken.</p>
";brons op stenen sokkel;;Adriana Wereldwijf, Ingrid Rollema, 1984;Ralph;Sandra Spijkerman;;Gedempte Gracht 605, 2512 AM Den Haag, Nederland;52.0758569618123;4.314946933569441;605;Gedempte Gracht;Rollema, Ingrid;;;;81492.5000942546;454718.081196485
480;Object;"<p>‘In de natuurlijke situaties waarin we werken, vormt kleur (en dan met name de industrieel vervaardigde hevige kleurcoating) een contrast of een signaal dat we noodzakelijk vinden, ‘ aldus het duo Peter Jansen en Matthijs van Dam in hun publicatie ‘Environmental Sculpture’ uit 1984. Het tweehoofdige ‘ontwerpteam voor omgevingskunst’ maakte in de periode 1978-1998 een paar monumentale werken in ons land, waaronder ‘Object’, dat is geplaatst aan de Haagse Teldersweg.</p>
<p>Peter Jansen was van oorsprong schilder en oogstte begin jaren zestig veel lof met zijn verf- en kleurgebruik. Het strak vormgegeven ‘Object’ lijkt hiermee niet te rijmen, maar eigenlijk draaide het in zijn schilderijen ook al om het fundamentele gebruik van vorm en kleur. Een foto van een stapel lijken was vooral een motief, ‘zoals een ander een landschap of stilleven gebruikte’. Jansen werd in het midden van de jaren zestig gerekend tot de zogenoemde ‘Nieuwe Realisten’ net als Peter Struycken en Bob Bonies. Voor hen vormde elementair beeldonderzoek het belangrijkste uitgangspunt.</p>
<p>Veel kunstenaars in die tijd onderzochten de mogelijkheden van nieuwe media; voor hen had de schilderkunst afgedaan. Ook Jansen en Van Dam experimenteerden al vroeg met audiovisuele media en computervormgeving. Sinds 1982 maakte het duo voor complexe situaties zoals de Teldersweg gebruik van Computer Aided Design. Het ontwerp kon dan onmiddellijk worden getoetst aan de invloed van omgevingsfactoren. In dit geval was dat het langskomende verkeer. Ook werd rekening gehouden met de hoogte van de bomen en het straatmeubilair. Met simulaties werd gekeken hoe het resultaat er in het voorbijgaan onder wisselende omstandigheden uit zou zien.</p>
<p>Het kunstwerk bestaat uit twee ranke, driekantige diagonale kolommen, die naar elkaar neigen in een gelijke hoek. Op ongeveer 15 meter hoogte ontmoeten de zwarte diagonalen elkaar en worden ze als door een hemels zwaard loodrecht gekliefd. De kleurige snijvlakken ‘zweven’ boven het maaiveld ‘als een visueel signaal’.</p>
";ijzer;hoek Scheveningseweg;Object, Peter Jansen en Matthijs van Dam, 1984;Ralph Kämena;Lidwien Nielander, eindredactie Sandra Spijkerman;;6 Professor B.M. Teldersweg;52.0960113886535;4.28697510691651;6;Professor B.M. Teldersweg;Jansen, Peter;Dam, Matthijs van;;;79609.0058791859;456988.955267079
528;Drie zuilen, afgedekt door een schijf;"<p>Bovenop een grote schijf ligt een bronzen ei. De schijf wordt gedragen door drie natuurstenen zuilen. De zuilen lopen taps toe en hebben een huid als boomschors. Het beeld lijkt een verwijzing naar een nest hoog in de boom. Maar de ‘stammen’ kunnen ook worden gezien als pilaren van een gebouwtje of van een tempeltje ter verering van ‘het ei’, symbool van vruchtbaarheid en nieuw élan.</p>
<p>Het beeld is een voorbeeld van onvervalste postmoderne kunst. Arno van der Mark (destijds beeldhouwer, later cultureel planoloog) is één van de beeldhouwers die het postmodernisme begin jaren tachtig in Nederland introduceerden. Voor postmoderne kunst geldt dat de voorstelling terugkeert en dat er vaak wordt geciteerd. Elementen uit andere tijden en kunststijlen worden overgenomen en naar hartelust gecombineerd. Kunstenaars permitteren zich alle gewenste vrijheden. Van der Mark plaatste geometrische vormen, zoals het ei en de schijf, op pilaren die verwijzen naar klassieke architectuur.</p>
<p>Bij de ontwikkeling van het postmodernisme speelde de tentoonstelling ‘Groene Wouden’ (1983) een belangrijke rol. Van der Mark nam als deelnemer duidelijk afstand van de abstracte, naar zichzelf verwijzende kunst van het modernisme. Hij creëerde een nieuwe relatie tussen kunst en ruimte. De basis voor de interactie tussen kunst en locatie werd gelegd tijdens Van der Marks opleiding aan de Academie voor Beeldende Kunsten in Arnhem. Integratie van beeldende kunst en bouwkunst was daar de heersende opvatting.</p>
<p>Met de schorsachtige huid van de pilaren en het ei bovenop, weerspiegelt het beeld uit 1986 het groene landschap van recreatiepark Madestein. Maar de locatie heeft niet slechts de inhoud van het kunstwerk bepaald. Er is sprake van een wisselwerking. Het object zet ook de betekenis van de omgeving kracht bij. Het ei herinnert aan vogels en de pilaren vertellen hoe fascinerend de huid van een boom kan zijn.</p>
";steen, marmer, brons en beton;;Drie zuilen, afgedekt door een schijf, Arno van der Mark, 1986;Ralph Kämena;Nicole Spaans, eindredactie Sandra Spijkerman;;36 Madesteinweg;52.042306536635;4.23207491626102;36;Madesteinweg;Mark, Arno van der;;;;75752.2272378012;451072.816439822
529;Flora;"<p>‘Ik heb eens voor de lol een beeld geboetseerd van een schip met een juffrouw. Nou komt er een opdracht voor Kijkduin en dan denk ik: Ach, daar bij die zee, waarom zou ik die juffrouw met dat schip er niet zetten en ze komt uit het Westland, dus hang ik er een paar druiven bovenin ook’, vertelde beeldhouwer Bram Roth in 1981 over het beeldje ‘Flora’. Daarmee is alles gezegd over de drijfveren achter dit werk dat hij ruim tien jaar eerder had gemaakt.</p>
<p>Flora, de godin van de bloeiende bloemen en gewassen, ook wel lentegodin genoemd, wordt meestal uitgebeeld met bloemen. Volgens de mythe was Flora verliefd op Zephyr, de god van de westelijke lentewind. Overal waar zij hem volgde, strooide ze met bloemen. Er is een bekend portret van Rembrandt waarop zijn vrouw Saskia, getooid met bloemen, de lentegodin verbeeldt. Zo werd Flora altijd weergegeven. De combinatie met druivenranken was nog nooit vertoond.</p>
<p>Bram Roth werkte in de jaren vijftig samen met Dirk Bus en Gerard van Remmen aan reliëfs voor het voormalige stadhuis aan het Burgemeester De Monchyplein. Het lijkt erop dat Roth zich heeft gebaseerd op het werk van zijn collega Van Remmen. Op diens reliëf staat Flora tussen Athena en Pomona, de godin van het fruit, omgeven door druivenranken. Feitelijk doet de naam er niet zoveel toe. Voor de kunstenaar was het blijkens zijn citaat in elk geval niet belangrijk.</p>
<p>Bij zijn overlijden in 1995 werd in Pulchri, het blad van de gelijknamige kunstenaarsvereniging, een groot artikel gewijd aan voormalig lid en bestuurder Bram Roth. Flora wordt daarin niet genoemd maar wel ‘een elegante Westlandse Dame, neergevleid op een fragiel bootje met druiventrossen’. De schrijver heeft de verwarring wijselijk omzeild.</p>
";brons / steenachtig;plantsoen hoek Muurbloemweg;Flora, Bram Roth, (1969) 1978;Ralph Kämena;Lidwien Nielander, eindredactie Sandra Spijkerman;;Muurpeperlaan 3, 2554 HP Den Haag, Nederland;52.06873819392864;4.231347672743215;3;Muurpeperlaan;Roth, Bram;;;;75749.1503067253;454014.089215404
530;Bank;"<p>Een bank gemaakt van niets meer dan een gebogen plaat roestvast staal en twee planken meranti-hout. Dat is typerend voor het werk van André van Lier. Van Lier, die behalve beeldhouwer ook grafisch en industrieel ontwerper is, heeft een sterke voorkeur voor het ongekunstelde. Zuivere materialen, zoals hout en metaal en geometrische vormen, waaronder de ellips, de cirkel, de rechthoek en het vierkant, domineren zijn werk. De bank uit 1988 is een toonbeeld van de eenvoud die Van Lier nastreeft. Met een zeker raffinement. Want kijken we goed naar de bank, dan zien we subtiele inkepingen voor de planken in het metaal. Met een schuine snede voor de rugleuning ontstaat een fraai lijnenspel.</p>
<p>Van Lier slaagt er ook in de kijker te verrassen. Zo plaatste hij in Voorschoten een enorme rechthoek, die uit het gazon gesneden is en aan een kant is opgetild. Een beeld waar vooral fietsers en wandelaars geregeld even bij stil staan en met enige verbazing naar kijken. En wat te denken van de felrode metalen knoop bij het Schenkviaduct? Erbij stil staan is niet verstandig, maar opvallen doet ‘Roadline’ zeker. Als uitbeelding van de verkeersstromen daar, is dat ook de bedoeling.<br />
In de jaren negentig van de twintigste eeuw werd vooral de term constructivistisch verbonden met het werk van Van Lier. Ook door de kunstenaar zelf. Logisch, want in het constructivisme gaat het net als bij Van Lier om de zuivere vorm zonder een directe relatie met de zichtbare werkelijkheid. Daarbij legt Van Lier rond 2010 ook verbanden met het Bauhaus (1920-1933), een kunststroming die trachtte de grenzen tussen kunst, kunstnijverheid en architectuur te doorbreken. Als we naar deze bank kijken, weten we dat Van Lier erin slaagt het onderscheid tussen de disciplines weg te nemen. Want is de bank niet net zo goed een sculptuur?</p>
";roestvrij staal / meranti hout;op de hoek Dalerveenstraat;Bank, André van Lier, 1988. Foto's oude situatie op de hoek met de Gramsbergenlaan.;Ralph Kämena;Nicole Spaans, eindredactie Sandra Spijkerman;;Maartensdijklaan 508, 2541 VK Den Haag, Nederland;52.04937468005774;4.279424235087594;508;Maartensdijklaan;Lier, André van;;;;79012.4488491519;451808.511982131
380;Vrouw;"<p>‘Hoeveel ongezochter dan bij de nimfen en godinnen der barokperiode!’, schreef Cornelis Veth in 1946 over het vrouwelijk naakt van Gra Rueb in het Zuiderpark. ‘De beeldhouweres heeft hier instinctmatig het juiste midden gehouden, en eenerzijds niet een wezen neergezet, dat op bedriegelijke wijze het echte imiteert, anderzijds geen abstractie die te midden van de levende dingen als water, planten, bloemen, en onder een vrije hemel te onthuis is.’ Veth, schrijver van een monografie bij Rueb’s zestigste verjaardag, was verrukt over haar tuinplastieken, overigens meestal dieren.</p>
<p>De dochter van de Bredase grootindustrieel J.G. Rueb was financieel onafhankelijk en dus in staat geweest om haar eigen docenten te kiezen. Vanaf 1911 studeerde ze bij de bekende Belgische beeldhouwer Toon Dupuis in Den Haag en vier jaar later in Parijs bij Antoine Bourdelle, leerling van de Franse grootmeester Rodin. Onder invloed van Bourdelle werd haar werk statischer. Terug in Nederland was ze een zelfbewuste vrouw, onafhankelijk van Hollandse kritiek.</p>
<p>Rueb werd vooral bekend om haar gestileerde dierplastieken voor tuinen en als onderdeel van bouwwerken, zoals haar reliëfs voor de Javabrug en de voormalige Dierentuinbrug. Toch maakte ze ook veel mensfiguren, meestal beelden van beroemde personen, die ze in opdracht vervaardigde. Het bekendst is waarschijnlijk het beeld van baron van Tuyl van Serooskerken voor het Olympisch Stadion in Amsterdam. In haar beelden, portretbustes en plaquettes gaf Rueb blijk van een trefzekere weergave van de karakteristieke gelaatstrekken.</p>
<p>De portretten waren gedwongen veel realistischer dan haar dieren, die ze vaak vereenvoudigd weergaf in een voor hen typerende houding. De zittende vrouw uit 1941 is dan ook meer te beschouwen als Rueb’s peinzende ‘Kat’ die even daarvoor in het Zuiderpark was geplaatst. In lichaam en houding is hij teruggebracht tot zijn essentie, een icoon, en daardoor voor Veth waarschijnlijk uitstekend op zijn plaats.</p>
";Steen/baksteen;Tussen midgetgolf en het Rosarium;Vrouw, Gra Rueb, 1941;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2022/09/Gra-Rueb-vrouw.mp3;Meester P. Droogleever Fortuynweg 18, 2533 SR Den Haag, Nederland;52.05729242745199;4.288732307301313;18;Meester P. Droogleever Fortuynweg;Rueb, Gra;;;;79664.224163019;452679.654001085
381;Vier vogeltjes op tak;"<p>Armand van der Helm, de maker van de vier bronzen vogeltjes bij de kinderboerderij, werd in kritieken vaak geprezen als een jong, veelbelovend kunstenaar. Zelf wilde hij niets beloven: ‘stel dat ik andere dingen ga doen dan ik beloofd heb’. Al tijdens zijn opleiding werkte hij in opdracht. Zo maakte hij voor architect A. Pet een draadplastiek. ‘Ze zullen er wel hun hoed opzetten’, zei hij toen laconiek en dat typeert zijn houding. Van der Helm wilde zijn publiek niets opleggen. Over het algemeen was zijn onderwerpskeuze traditioneel: een naakt, een stervende krijger, een ruiter te paard, of zoals hier: de vier opfladderende vogeltjes. Het werk is kenmerkend voor zijn stijl: de vormen zijn niet uitgesproken, er is een aanduiding van een beweging. Een beeld moest de fantasie prikkelen, vond hij. Kunst van minder conventionele tijdgenoten, zoals een stapel autoportieren, beschouwde Van der Helm als ‘modern barokgedoe’.</p>
<p>Wel typerend voor zijn tijd was zijn maatschappelijke betrokkenheid. Op verzoek van de gemeentelijke plantsoenendienst zorgde hij samen met kunstenaar Paul Lauwerse dat bomen die geveld moesten worden een nieuwe bestemming kregen als speeltoestellen.<br />
Van der Helm werkte veel in opdracht van Rijk en gemeente. Hij was gedreven in zijn streven om al in een vroeg stadium met een architect te werken. Te vaak was de beeldhouwkunst gebruikt ter decoratie, terwijl naar zijn mening een wisselwerking moest bestaan tussen beeld en bouwwerk.</p>
<p>Tot 1967 had Van der Helm ’fijn introvert zitten knoeien’ in het atelier bij zijn ouders. Toen verhuisde hij naar landhuis De Voorde in Rijswijk waar ook kunstenaars als Livinus van de Bundt, Kees Andrea en Hermanus Berserik hun werkplek hadden. In deze artistieke broedplaats had hij nog veel kunnen realiseren, maar helaas overleed Van der Helm al op dertigjarige leeftijd.</p>
";brons;bij kinderboerderij in Zuiderpark;Vier vogeltjes op tak, Armand van der Helm, 1965;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2022/09/Armand-van-der-Helm-Vier-vogeltjes-op-tak.mp3;Anna Polakweg 7, 2533 SW Den Haag, Nederland;52.058489448312564;4.279584195730486;7;Anna Polakweg;Helm, Armand van der;;;;79038.8899056497;452822.354631238
382;Reliëf mensen, planten en vogels;"<p>Geen geboren, maar wel een getogen Hagenaar. Theo van der Nahmer kwam na zijn studie aan de kunstnijverheidsschool in Den Bosch naar de residentie om zijn studie beeldhouwen af te maken. Artistiek gevormd in Den Haag, voelde hij haarfijn aan hoe hij typisch Haagse onderwerpen moest uitbeelden. Bijvoorbeeld ‘Eline Vere’ en ‘Flaneur’. Deze en vele andere beelden maakte hij voor de hofstad.</p>
<p>Van der Nahmer werkte veelal in brons, soms in steen. Zijn stenen beelden dateren met name uit de jaren vijftig en zestig van de vorige eeuw, zoals zijn ‘Reliëf met mensen, planten en vogels’ uit 1954. Dit reliëf stond oorspronkelijk bij het politiebureau aan de Loevesteinlaan. Het is inmiddels verplaatst naar het Zuiderpark, waar het fungeert als rugleuning van een bank.</p>
<p>In tegenstelling tot Van der Nahmers bronzen, die luchtig, licht en soms zelfs broos ogen, is het reliëf nogal massief en statisch. Maar beschouwen we het gehouwen reliëf zelf, dan is een zekere lichtheid in de compositie zichtbaar. Het grote blok natuursteen heeft – als was het een schilderij – een kader, waarbinnen zich de voorstelling afspeelt. Deze lijst maakt het geheel enigszins streng. Maar aan de onderzijde breken bladmotieven door het kader heen, wat een speels effect geeft. Achter planten en vogels staan aan weerszijden van een boomstronk twee figuren, met gespreide armen en benen. De vormen zijn sterk gestileerd en over elkaar geplaatst. Vooral dit laatste geeft het reliëf een gelaagdheid, die het gesloten karakter ervan openbreekt.</p>
";Steen;naast entree midgetgolfbaan, langs pad grote vijver;Reliëf mensen, planten en vogels, Theo van der Nahmer, 1954;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Toby-Paterson-Resetting.mp3;Henriëtte Roland Holstweg 1, 2533 SP Den Haag, Nederland;52.058167148745;4.289534040792069;1;Henriëtte Roland Holstweg;Nahmer, Theo van der;;;;79720.6773165523;452776.13450285
428;Idee;"<p>‘Ik ga een beetje rommel maken in de vijver’, zo kondigde hij zijn beeld ‘Idee’ aan in de Haagse Courant van 25 augustus 1967. Het was de Parijzenaar van Pools-joodse komaf, Shamaï Haber, allemaal te netjes en te recht in het park bij de Vlaskamp. Hij wilde met 105,5 ton rotsblokken ‘echte natuur in de valsheid van het park brengen’. Daarin slaagde Haber met zijn kunstwerk van Noors labradorgraniet; een brok cultuur als vanzelfsprekend onderdeel van water en groen.</p>
<p>Haber componeerde met ruwe steen, stelde samen, gaf vorm aan de ruimte en creëerde een nieuw landschap. In die zin is zijn kunst verwant aan land-art. Bevrijd van de band met traditionele beeldhouwkunst wijzigt de land-art-kunstenaar het landschap door een artistieke ingreep, waarbij hij een dialoog aangaat met de omgeving. Precies zo ging Haber in Den Haag te werk. Maar Haber bracht ook sociale bewogenheid in. Het Haagse park wilde hij echt aantrekkelijker maken voor de bezoekers. En zeker later, toen hij in Frankrijk regelmatig opdrachten verwierf om leefruimte te scheppen in stenen jungles, was het verbeteren van de leefomgeving een van zijn grootste drijfveren. Met een zandvlakte omzoomd met rotsen, sculpturen van boomstammen en een minibos, zoals in Meaux, maakte hij de monotone buitenwijken leefbaarder. Prestigieus zijn de Parijse opdrachten in de jaren tachtig van de 20e eeuw.</p>
<p>Op de Boulevard Raspail en in de wijk La Défense realiseerde Haber destijds een reeks abstracte beelden. Dat was aan het begin van zijn carrière anders. Toen hakte hij naakten en portretten, die getuigen van zijn bewondering voor de beroemde Franse beeldhouwer Charles Despiau (1874-1946). Rond 1955 werd zijn vormentaal abstract. Soms was de natuurlijke, abstracte vorm van de steen voor Haber zo sterk dat hij het materiaal geheel onbewerkt toepaste, zoals voor ‘Idee’. Maar kleine sculpturen bleef hij hakken, verfijnd en minutieus.</p>
";Graniet;in park bij Carel Reinierszkade;Idee, Shamaï Haber, 1967;Ralph Kämena;Nicole Spaans, eindredactie Sandra Spijkerman;;38RW+F6 Den Haag, Nederland;52.09112620988904;4.345522375136754;;;Haber, Shamaï;;;;83612.8485966002;456386.282923554
429;Objectengroep van negentien palen;"<p>Abstracte kunst wordt vaak vergeleken met muziek. Het is niet tastbaar en het verwijst naar niets anders dan naar zichzelf. Zo ziet beeldend kunstenaar Ger Dekker zijn eigen werk ook. ‘Het is wat het is’, liet hij in interviews weten. Zijn abstract geometrische schilderijen, ruimtelijke constructies en zijn beelden in relatie tot de architectuur moeten we dan ook niet interpreteren als persoonlijke expressie, reacties op maatschappelijke situaties of als het scheppen van een nieuwe wereld.</p>
<p>Dat geldt ook voor de ‘Objectengroep met negentien palen’ die hij samen met collega-kunstenaar Pjotr van Oorschot in 1984 voor Loosduinen heeft gemaakt. Het zijn gewoon negentien glasfiberpalen die al dan niet schuin geplaatst langs fietspaden, bij flats en in het plantsoen staan. Opvallend is dat ze stuk voor stuk beschilderd zijn met hetzelfde abstracte strepenpatroon in verschillende kleuren.</p>
<p>Net als Dekker behoort Van Oorschot tot een groep landelijk bekende kunstenaars die in de jaren zeventig en tachtig veel abstracte kunst voor de openbare ruimte realiseerden. Doel van dergelijke kunst was veelal de (buiten)ruimte te verfraaien en de ruimtelijke werking ervan te onderstrepen of verbeteren zonder in decoratie te vervallen. Ook deden zij opdrachten voor toegepast werk. Van Oorschot bedacht bijvoorbeeld de golvende betonnen geluidsschuttingen langs de A10 in Amsterdam-Noord in 1989.</p>
<p>De kunstenaars werkten regelmatig samen. Zo hadden ze in 1978 voor een kale muur aan het Juttersplein in Den Helder een flinke wandschildering gemaakt. De abstracte schildering in okergeel, wit en donkerblauw had tot doel het plein meer ruimtelijk aanzien te geven. Dat was volgens berichten in de krant goed gelukt. Dat sociale aspect is, evenals het opereren op de grens tussen architectuur, ruimtelijke ordening en beeldende kunst, typerend voor deze twee kunstenaars. Dat is ook terug te zien in de negentien palen in Loosduinen.</p>
";kunststof;Bij Burg. Hovylaan, en nog bij de Kapelaan Meerboerweg en op de hoek van de dr. L.J. Rogierstraat;Objectengroep van negentien palen, Ger Dekker en Peter van Oorschot, 1984;Ralph Kämena;Sandra Spijkerman;;Burgemeester Hovylaan 134, 2552 AZ Den Haag, Nederland;52.05297620595082;4.246942035166512;134;Burgemeester Hovylaan;Dekker, Ger;Oorschot, Peter van;;;76790.7682662659;452243.675722665
430;Meermin;"<p>In de vijver aan het Vijverzicht drijft een meermin van steriet. Ze steekt haar handen triomfantelijk omhoog. De wapperende haren suggereren een stevige bries die soms contrasteert met het rimpelloze wateroppervlak waaruit de meermin zojuist opgedoken lijkt te zijn. Het ogenschijnlijke gewicht van de kunststof waaruit de vrouwvis gebeeldhouwd is, wordt ontkend door het drijvende vermogen dat zij kennelijk bezit.</p>
<p>Rob Pleysier houdt van blije beelden. Ook elders in Den Haag zijn sculpturen van hem te zien die getuigen van een positieve levensinstelling, zoals het beeld ‘Vreugde’ van een gestileerde vrouwenfiguur die op vleugels gedragen wordt. Er bestaat een sterke overeenkomst tussen dat beeld uit 1962 en de meermin die de kunstenaar bijna vijftien jaar later maakte. In beide sculpturen onderstrepen de hemelwaarts reikende armen het ultieme moment van uitbundige gelukzaligheid.</p>
<p>In het beeld van de meermin zijn zinnelijke vrouwelijke eigenschappen gecombineerd met dierlijke kenmerken. De vissenstaart ontbreekt niet. De figuratieve stijl past in de ontwikkeling die Pleysier doormaakte. In de loop van zijn carrière is hij steeds figuratiever gaan werken. Zijn behoefte aan abstrahering ging in 1962 verder dan in 1976 en werd in de jaren daarna steeds meer losgelaten. Dat is opvallend. Doorgaans ontwikkelen kunstenaars zich juist in tegenovergestelde richting: van figuratie naar abstractie.</p>
<p>Pleysier heeft zijn geboortestad Den Haag verrijkt met beelden waarin hij getuigt van verbondenheid met de figuratieve traditie. Bovendien koestert hij waardevolle momenten door ze in beeldhouwkunst te vereeuwigen. De invloed van zijn academiedocenten Bon Ingen Housz, Dirk Bus, Henri van Haaren en Pieter d’Hont is terug te vinden in de ambachtelijke kwaliteiten van zijn sculpturen.</p>
";Steriet (kunststof);in vijver tussen Vijverzicht, Het Zicht en de Vrederustlaan;Meermin, Rob Pleysier, 1976;Ralph Kämena;Wim van der Beek, eindredactie Sandra Spijkerman;;Vijverzicht 99, 2543 AV Den Haag, Nederland;52.042295283699666;4.2639495520084925;99;Vijverzicht;Pleysier, Rob;;;;77938.846669832;451037.250072811
481;Indisch Monument;"<p>Zeventien meer dan levensgrote, ranke figuren: mannen, vrouwen en kinderen. Daarmee heeft beeldhouwer Jaroslawa Dankowa het verdriet tot uitdrukking gebracht van de slachtoffers van de Japanse bezetter in het voormalig Nederlands-Indië tijdens de Tweede Wereldoorlog. Tussen 1942, het begin van de Japanse bezetting van het huidige Indonesië, en de capitulatie van Japan op 15 augustus 1945 zijn er 16.800 burgergevangenen en 8.500 krijgsgevangen omgekomen in de interneringskampen of tijdens dwangarbeid aan de spoorlijnen in Zuidoost Azië.</p>
<p>In 1986 is de Stichting Indisch Monument opgericht om een gedenkteken te realiseren ter nagedachtenis aan deze slachtoffers. Kunstenaars werden uitgenodigd ontwerpen in te sturen. Uit 33 inzendingen werd door de stichting in overleg met de gemeente Den Haag het ontwerp van deze uit Bulgarije afkomstige, in de hofstad wonende en werkende beeldhouwer gekozen.</p>
<p>Op een wit marmeren basis heeft Dankowa de kaart van Indonesië aangebracht. Bovenop plaatste zij de zeventien figuren. In het midden van de beeldengroep liggen enkele gestorven slachtoffers opgestapeld. Aan weerzijden daarvan de rouwenden, die met hun postuur en hun houding en gebaren het immense verdriet onderstrepen. Ook is er een man met een opgestoken, gebalde vuist te zien. Daarmee wil Dankowa verwijzen naar het verzet, dat er ook geweest is. De figuren hebben een rek als achtergrond gekregen. Dit om hun saamhorigheid te verbeelden.</p>
<p>Het Indisch Monument, dat de titel ‘De Geest overwint’ draagt, is overigens niet het enige beeld van Dankowa in Den Haag. Het Indisch Monument is echter wel haar meest monumentale en meest indrukwekkende.<br />
Op 15 augustus 1988 is het Indisch Monument door koningin Beatrix onthuld. In 1995 is er een Indische luidklok aan toegevoegd. De klok benadrukt dat de toeschouwer bij het monument op een gewijde plek staat. Elk jaar wordt op 15 augustus een herdenking gehouden.</p>
";brons / marmer / roestvast staal;bij waterpartij in de Scheveningse Bosjes;Indisch Monument, Jaroslawa Dankowa, 1988;Ralph Kämena;Sandra Spijkerman;;Scheveningse Bosjes, 2585 JZ Den Haag, Nederland;52.09784789979052;4.2916963760233395;;;Dankowa, Jaroslawa;;;;79935.588465905;457188.373940443
482;Granito nr. 9;"<p>Er zijn mensen die niet veel op hebben met abstracte kunst. ‘Je ziet er niks in’ is de kritiek. Waardering voor kunst hangt in dat geval samen met de herkenbaarheid ervan. Aan de rand van het grasveld aan de Teldersweg staat een abstract kunstwerk van Hans Kleyweg: Granito nr. 9. Het is een wit cementen beeld met stukjes graniet, glad gepolijst tot een organische, ronde vorm. Een opening in de vorm biedt uitzicht op de achtergelegen waterpartij.</p>
<p>De werken van Kleyweg doen in de verte denken aan de organisch gevormde sculpturen van beroemde Britse beeldhouwers als Barbara Hepworth (1903-1975) en Henry Moore (1898-1986). Kenmerkend zijn de grote openingen. Materie en uitsparing bepalen samen het beeld. De genoemde kunstenaars baseerden zich op hun beurt op ontwikkelingen in het werk van collega’s die hen voorgingen. Het kubisme had de driedimensionale vorm doorbroken en herschikt tot nieuwe beelden. Surrealisten gebruikten vervormingen voor het creëren van bizarre droomwerelden. Typerend voor kunstenaars als Dali en Tanguy was dat de vormen organisch werden; vloeibaar leek het wel. Vaak lag in die vormgeving een verwijzing naar erotiek besloten.</p>
<p>Ook voor Kleyweg was erotiek een belangrijke inspiratiebron. In zijn zoektocht naar de ideale vorm was de vrouwelijke torso zijn inspiratiebron. Aan de Thorbeckelaan staat een beeld dat associaties oproept met de heupen en dijen van een vrouw. Toch is erotiek niet het onderwerp. Het gaat Kleyweg om het creëren van spanning in de rondingen en de verhouding tussen concrete vorm en omsloten ruimte. Zijn uitgangspunt is dus volkomen abstract. Maar om zijn werken op hun effectiviteit te beoordelen toetst hij ze aan de natuurlijke vormentaal.</p>
";steenachtig;bij waterpartij;Granito nr. 9, Hans Kleyweg, 1977;Ralph Kämena;Lidwien Nielander, eindredactie Sandra Spijkerman;; Ten Vijverpad;52.0978145605984;4.2936883552723;;Ten Vijverpad;Kleyweg, Hans;;;;80072.0162843418;457182.606572877
483;Monument Eerste ballonvaart;"<p>Met een luchtballon steeg hij op uit de tuin van paleis Noordeinde. Niet veel later landde hij in Zevenhuizen. Daar werd de Franse ballonvaarder Pierre Blanchard belaagd door ‘een Lompe, Brutaale Boer’, zoals hij zelf schreef, die zijn ‘Schuitje’ en ‘Bol’ verscheurde en ook nog eens tien dukaten eiste voor schade aan zijn weiland. Misschien wenste Blanchard dat hij twee jaar na zijn eerste vlucht boven Frankrijk voor zijn tweede poging een ander land had gekozen. Maar Nederland kon in 1785 bogen op de eerste ballonvaart boven eigen grondgebied.</p>
<p>Om dat feit te gedenken, schonk de vliegtuigbouwkundige studievereniging ‘Leonardo da Vinci’ van de Delftse Technische Hogeschool 175 jaar later een monument aan de gemeente Den Haag. Het betonnen beeld van een luchtballon werd op 24 oktober 1960 onthuld: uiteraard in de paleistuin.</p>
<p>Het aardige van het beeld is dat de ballon niet is weergegeven, maar wordt gesuggereerd door drie omhullende vormen. De bolvorm is uitgespaard en bestaat dus in plaats van uit tastbare materie – toepasselijk – uit lucht. Aan de binnenzijde van de drie bladachtige vormen zijn elkaar kruisende lijnen te zien. Zij stellen het net voor dat vroeger rond de ballon werd gespannen. Het ontwerp is van Piet Donk, professor aan de Technische Hogeschool. Donk was beeldhouwer en schilder. Hij maakte onder meer muurschilderingen en plastieken van metaal en beton. Zijn beeldtaal liep uiteen van naturalistisch tot abstract. De daadwerkelijke realisatie van het monument liet hij over aan beeldhouwer Martin van den Burgh, die ook aan de Technische Hogeschool werkzaam was, op de afdeling boetseerkunst. Van den Burgh werkte daar onder leiding van buitengewoon hoogleraar beeldhouwkunst Oswald Wenckebach (1895-1962), bekend van zijn ‘Monsieur Jacques’ bij de entree van het Kröller-Müller Museum in Otterlo.</p>
";beton;bij hek Paleistuin;Monument Eerste ballonvaart, Piet Donk (ontwerp), Martin van den Burgh (uitvoering),  1960;Ralph Kämena;Nicole Spaans, eindredactie Sandra Spijkerman;;Veenkade 1, 2513 CG Den Haag, Nederland;52.080552120727;4.304199893974552;1;Veenkade;Donk, Piet;;;;80763.5774862637;455251.354883086
531;Duo;"<p>Pim van der Maas is een echte beeldenbouwer. Met zorg construeert hij solide objecten die er fragiel en speels uitzien. De beelden die hij speciaal voor de openbare ruimte maakt, bezitten een hoge attentiewaarde. Meestal zijn ze gebaseerd op een doordacht concept en op min of meer geometrische uitgangspunten. Desondanks gaat de kunstenaar vrijmoedig om met gegevens als vierkant, cirkel, driehoek, lijn, symmetrie, doorsnijding en balans.</p>
<p>De vormentaal van Van der Maas sluit aan bij de abstracte beweging in de beeldhouwkunst die een nieuwe en authentieke vormentaal zoekt die afwijkt dogmatisch constructivisme, minimal art en nieuwe zakelijkheid. Het vertrekpunt voor zowel deze oudere kunststromingen als voor Van der Maas blijven geometrische vormen.</p>
<p>Van der Maas is vooral geïnteresseerd in het spanningsveld tussen vorm en lijn. Tegelijk is hij op zoek naar een doeltreffende vertaling van abstracte begrippen als ritme, herhaling, symmetrie, beweging en dynamiek. Maar in tegenstelling tot de ‘rechtlijnige denkers’ onder de constructivisten zoekt hij vooral naar mogelijke afwijkingen van vaste of voorspelbare patronen. Verrassende toevoegingen en onverwachte vormveranderingen zijn voor hem eerder regel dan uitzondering.</p>
<p>De roestvrij stalen constructie die in 1981 geplaatst werd op het gazon van het Melis Stokepark, is kenmerkend voor de aanpak en zienswijze van Van der Maas. De open constructie bestaat uit twee geïmproviseerde driehoeken, daar verwijst de titel ‘Duo’ naar, en enkele ‘losse’ lijnen die samen doen denken aan een losjes opgezette ruimtelijke tekening. Wie om het beeld heen loopt, ziet dat hoedanigheid en lijnenstructuur voortdurend veranderen. De ‘losse’ onderdelen lijken steeds een andere positie ten opzichte van elkaar in te nemen.</p>
";roestvast staal;hoek Leyweg, op het gazon zijde Genemuidenstraat;Duo, Pim van der Maas, 1978;Ralph Kämena;Wim van der Beek, eindredactie Sandra Spijkerman;;Genemuidenstraat 207, 2545 PS Den Haag, Nederland;52.047811879644975;4.279913554244987;207;Genemuidenstraat;Maas, Pim van der;;;;79043.3603147141;451634.14000146
532;Verschuivende piramide;"<p>Zonder het kunstmatig aangelegde heuveltje zou het effect van de verschuivende piramide veel minder sterk zijn geweest. Nu lijkt het alsof het 4 meter hoge piramide langs het heuveltje ter hoogte van de Melis Stokelaan naar beneden komt. De traditionele piramide is min of meer uit elkaar gehaald en bestaat nu uit drie segmenten die in onderlinge samenhang een verschuiving verbeelden. Het object van Cees Langendorff beweegt zich ogenschijnlijk heuvelafwaarts.</p>
<p>Strikt genomen past ‘Verschuivende piramide’ in de traditie van de concrete kunst. Paradoxaal genoeg is concrete kunst abstract. Het bootst de zichtbare werkelijkheid niet na, maar vertrekt vanuit concrete zaken als vorm, kleur, ritme en contrast. Langendorffs beeld krijgt een bijzondere meerwaarde door de plaatsing op het heuveltje. De kunstenaar dwingt daardoor een wisselwerking af tussen beeld en omgeving. Het beeld heeft geen sokkel nodig, want het is stevig verankerd in de heuvelrug.<br />
Langendorff heeft gezocht naar een onconventionele oplossing. De visuele spanning is op een ongebruikelijke manier tot stand gebracht door de interactie tussen het beeld en de plek waar het geplaatst is. De ingreep sluit aan bij de behoefte van de kunstenaar aan verrassende oplossingen en effecten die benadrukken dat hij niet voor één gat te vangen is.</p>
<p>Vindingrijkheid en onvoorspelbaarheid manifesteren zich in het oeuvre van Langendorff op uiteenlopende manieren. De kunstenaar heeft een aantal beelden in de openbare ruimte gerealiseerd, waaronder een kunstwerk bij basisschool ‘De Wiltzangh’ in de Amsterdamse Bos en Lommer buurt (1988). Naast beeldhouwer is hij ook actief als schilder en maakt hij collages en installaties.</p>
";roestvast staal;op een heuvel in het parkje achter de benzinepomp tegenover de Melis Stokelaan;Verschuivende piramide, Cees Langendorff, 1981;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/a7bdda47-473d-4ad5-a2a2-9cf8bc3e0768/media/3b9e8eaa-d15e-4fa3-a2a9-701615b74c91?mode=detail&view=horizontal&q=Cees%20Langendorff&rows=1&page=1;Lozerlaan 1555, 2544 LT Den Haag, Nederland;52.03238570381101;4.25537338490809;1555;Lozerlaan;Langendorff, Cees;;;;77333.3274945012;449943.964329258
533;Moeder en kind;"<p>‘Verkeerde beeld’ kopte de Haagse Courant van 28 februari 1984. Het bericht maakte melding van een fout. Twee weken eerder was er gepubliceerd dat er een beeld van Charlotte van Pallandt aan de Molenbrink zou zijn geplaatst. Een beeld van een moeder met kind. Dat had de gemeente Den Haag volgens de krant meegedeeld. Het bleek een misverstand. Er waren meer beelden met hetzelfde thema en per ongeluk was de sculptuur van Peter van der Meer meegenomen.</p>
<p>Vermoedelijk is Van der Meers ‘Moeder en kind’ een kunstwerk dat is gemaakt onder de zogenoemde Beeldende Kunstenaars Regeling. Van 1956 tot 1987 ontvingen kunstenaars financiële ondersteuning van de overheid in ruil voor werk of diensten. Zo konden beeldhouwers eens per jaar een beeld leveren. Veel van die BKR-beelden kregen een plek in de openbare ruimte van de stad. ‘Moeder en kind’ werd geplaatst op de hoek van een grasveldje dat in deze buurt het paardenweitje wordt genoemd.</p>
<p>De sculptuur is een typische Van der Meer zoals er meer te vinden zijn in de openbare ruimte van Den Haag. Net als zijn leermeesters aan de Koninklijke Academie van Beeldende Kunsten in de hofstad (o.a. Dirk Bus) wist hij scènes uit het dagelijks leven treffend te verbeelden. Zoals ook deze ‘Moeder en kind’. Een ranke vrouwenfiguur die haar baby vasthoudt. Een innige voorstelling die door de manier waarop Van der Meer zijn beelden maakte, extra reliëf krijgt. Zijn sculpturen zijn nooit glad afgewerkt. Dat komt omdat deze beeldhouwer zijn sculpturen opbouwde uit plakken klei of was om die vervolgens in brons te laten gieten. Zo ontstaat er een tamelijk onregelmatig oppervlak dat voor extra lichteffecten zorgt.</p>
";brons / steenachtig;op het grasveldje;Moeder en kind, Peter van der Meer, 1983;Ralph Kämena;Sandra Spijkerman;;Molenbrink 80, 2553 GR Den Haag, Nederland;52.0494871164724;4.23602640641195;80;Molenbrink;Meer, Peter van der;;;;76035.9678922712;451867.336950831
383;Ram;"<p>Trots en eigenwijs blikt hij voor zich uit. Alsof de ram in het Zuiderpark koppig zeggen wil: ‘ik sta hier en ga voor niets en niemand opzij’. Zo gaf beeldhouwer Peter Kortekaas het dier in 1983 weer. En iedereen die wel eens op een boerderij of kinderboerderij komt, zal zeggen: ‘ja, dit is nu typisch een ram’.</p>
<p>Vaak legt Kortekaas humor in zijn beelden. Bij hem kan een houding, een gebaar of een blik al voldoende zijn om op de lachspieren te werken. Dat geldt zeker voor deze ram. Het dier is grappig omdat hij de kop met de geloken ogen een fractie geheven houdt, waardoor hij iets nuffigs uitstraalt.</p>
<p>En dan is er de sterke plastische werking; het oppervlak van het beeld is zo grof dat je bijna zou geloven dat de vacht echt is. Je zou je vingers wel door het dikke haar willen halen. Maar de ram is van brons, een afgietsel van een geboetseerde versie in klei. De ruwe opzet levert prachtige kleurschakeringen op: de verschillende vlakken breken en weerkaatsen het licht telkens op een andere manier. Bovendien is het beeld gepolijst door de vele aanrakingen en hebben daarnaast weersinvloeden gezorgd voor een mooie bronskleur.<br />
Zoals de ram heeft Kortekaas nog veel meer dieren geportretteerd. Naast het dier neemt de mens een belangrijke plaats in zijn oeuvre in. En wat voor de diersculpturen geldt, geldt ook voor die van de mens: de uitbeelding van innerlijk en stemming staan bij Kortekaas voorop.</p>
";brons;in Zuiderpark, bij kinderboerderij;Ram, Peter Kortekaas, 1983;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Peter-Kortekaas-ram.mp3;Anna Polakweg 7, 2533 SW Den Haag, Nederland;52.05854574138681;4.279677576250642;7;Anna Polakweg;Kortekaas, Peter;;;;79045.3891765563;452828.519478828
384;Object;"<p>Wie zijn verschillende Haagse beelden beter bestudeert, kan ze grofweg indelen in twee categorieën. Naast geometrisch abstracte metalen constructies komen sculpturen voor met zachte, ronde vormen, die associaties oproepen met de zichtbare werkelijkheid. Twee werelden, één kunstenaar: beeldhouwer Joop Pellinkhof.</p>
<p>Zijn ‘vierkante’ object dat oorspronkelijk in het plantsoen bij het Westhovenplein stond en nu in het Zuiderpark, past in de eerste categorie; ‘De thuiskomst’, zijn expressieve sculptuur uit 1988, in de tweede. Een stalen figuur staat tegen een bronzen zuil. Het beeld doet denken aan een tors: een vrouwelijke gestalte op één been, de billen sterk uitvergroot, direct daarboven de borsten en een klein hoofd. Armen lijken te ontbreken.</p>
<p>Het contrast met het ‘vierkante’ object uit 1983 is evident. Het ijzeren ‘vierkant’ bestaat uit vier aan elkaar gelaste driehoeken. Hier komt de rationele Pellinkhof naar voren. Het is een vernuftig, haast wiskundig gecomponeerde geometrische figuur. In het centrum van het beeld ligt een klein vierkant op een groter vierkant dat aan een zijde omhoog staat en aan de andere kant verdiept ligt. Dat principe herhaalt Pellinkhof.</p>
<p>Of het accent nu ligt op verstand of op gevoel, metaal blijft Pellinkhofs favoriete materiaal. Hij construeert en last zijn beelden zelf. Op de technische school legde hij daarvoor de basis. Zijn creatieve talenten ontplooide hij op de Vrije Academie in Den Haag. Pellinkhof is een beeldhouwer die zoekt naar evenwicht tussen de twee uitersten van het menselijk gemoed: ratio en emotie. Al naar gelang de aard van de opdracht, zijn stemming of zijn inspiratie concentreert hij zich in elk afzonderlijk kunstwerk op één van beide of combineert hij beide in één beeld. En dat brengt een aangename afwisseling binnen zijn oeuvre met zich mee.</p>
";ijzer;aan de zijde Melis Stokelaan ter hoogte van de Van Alphenlaan;Object, Joop Pellinkhof, 1983. Oude situatie aan het Westhovenplein en nieuwe situatie in Zuiderpark.;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Joop-Pellinkhof-Object.mp3;Van Alphenlaan, 2533 Den Haag, Nederland;52.05031664221907;4.285805588885494;;Van Alphenlaan;Pellinkhof, Joop;;;;79451.7408994652;451906.644425991
385;Man;"<p>Als een rode draad lopen ze door zijn werk; de thema’s zitten, liggen en lopen. Simpel, maar voor Jan Snoeck voldoende om er eindeloos mee te variëren. In vele vormen komen ze voor in Snoecks kleurrijke keramische werk, vertrouwd in het Haagse stadsbeeld en bekend tot ver over onze landsgrenzen.</p>
<p>Met zijn ogenschijnlijk ongecompliceerde beelden wil Snoeck uiteindelijk maar één ding: de essentie van de mens verbeelden. Kenmerkend voor zijn werk zijn de zachte vormen, ronde hoeken en veelal primaire kleuren. Verder valt op dat de kleibeelden altijd zijn opgebouwd uit vlakken met dieperliggende lijnen ertussen. Ook in zijn andere werk, zoals grafiek, textiel, keramisch kleingoed en schilderijen komt die duidelijke vlakindeling voor.<br />
De zittende ‘Man’, die nu in het Zuiderpark staat, voldoet in alle opzichten aan deze algemene typering van een Snoeck-sculptuur. Het was destijds een vrij beeld, gemaakt zonder opdrachtgever. De Haagse Mythylschool aan de Van Vredenburchweg in Rijswijk was gecharmeerd van het beeld en heeft het gekocht. Voor kinderen is het inderdaad een aantrekkelijk beeld, dat bovendien op z’n betonnen sokkel sterk genoeg is om in te klauteren.</p>
<p>Het hoofd en het lichaam van de man zijn één, de dikke stompneus markeert het gezicht en de armen of benen zijn aangeduid met een wormvormige band, die om het lijf is geslagen. Het wormmotief was samen met het thema van de stoel al sinds de jaren zestig in Snoecks werk aanwezig. Behalve dat het de meest rudimentaire kleivorm is, is de worm ook een oervorm die voor Snoeck naar zowel de mens als het goddelijke verwijst.<br />
Hoewel Snoeck regelmatig heeft gezegd dat hij met zijn kunstwerken niets pretendeert, steekt er meer achter zijn toegankelijke thema’s, herkenbare vormen en frisse kleuren dan je op het eerste gezicht zou denken.</p>
";Keramiek;In het Zuiderpark aan de zijde van speelterrein Ot en Sien;Man, Jan Snoeck, 1981;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Jan-Snoeck-Man.mp3; Henriëtte Roland Holstweg;52.0602236146604;4.28467597215059;;Henriëtte Roland Holstweg;Snoeck, Jan;;;;79390.9977560593;453009.96379124
431;Hert;"<p>Het bronzen hert van Gra Rueb dat sinds 1958 aan de rand van het plantsoen op de hoek van de Willem Lodewijklaan en de Verlengde Tolweg staat, doet denken aan een echt hert. Ook dit natuurgetrouw weergegeven bronzen exemplaar verkent, net als echte herten tijdens de avondschemering, de rand van het domein waar het zich overdag schuilhoudt. Het hert van Rueb wordt echter niet schichtig zodra het gespot wordt door voorbijgangers en schiet niet het donkere bos in waar het zich veilig zou kunnen wanen. Het bronzen hert blijft onder alle omstandigheden standvastig aan de rand van het plantsoen staan. De blik is alert, maar enige aanleiding tot een vlucht lijkt het dier niet te zien.</p>
<p>De in Breda geboren beeldhouwer Gra Rueb die vooral in Den Haag bekendheid genoot, is vaak getypeerd als een ambachtelijk beeldhouwer die een subtiele bijdrage geleverd heeft aan de kunstzinnige aankleding van de openbare ruimte. Rueb was een dierenbeeldhouwer bij uitstek. Zij werd beïnvloed door bekende beeldhouwers als Toon Dupuis, Joseph Mendes da Costa, Antoine Bourdelle en Johan Coenraad Altorf, terwijl in haar kleinere, plastische houten beelden van herten en paarden ook de bewogen beeldtaal van John Raedecker doorklinkt. Kenmerkend zijn het gebruik van traditionele materialen en de voorliefde voor inheemse (huis)dieren en voor ambachtelijke beeldhouwkunst.</p>
<p>Behalve toegepaste kunst zoals historische penningen en ornamenten en reliëfs voor openbare gebouwen en bruggen, maakte Rueb vooral vrijstaande dierplastieken. Voor de verbeelding van het hert aan de Willem Lodewijklaan is zij schatplichtig aan François Pompon, wiens hert uit 1929 na de tentoonstelling Sonsbeek 52 werd aangekocht door de gemeente Arnhem. Terwijl Pompons hert mysterieuze kracht uitstraalt, is de versie van Rueb een schoolvoorbeeld van mimesis, dat wil zeggen: gedegen nabootsing van de natuur.</p>
";brons / steenachtig;plantsoen, hoek Verlengde Tolweg;Hert, Gra Rueb, 1958;Ralph Kämena;Wim van der Beek, eindredactie Sandra Spijkerman;;3H Jan Willem Frisolaan;52.0939595796263;4.28764501451157;3H;Jan Willem Frisolaan;Rueb, Gra;;;;79651.4492912307;456759.99545574
432;Ver-Hüellbank;"<p>Als de Haagse jonkheer Henry Christiaan Arnoud Ver-Hüell (1818-1880) zich niet zo had ingespannen, dan hadden de Scheveningse Bosjes er waarschijnlijk heel anders uitgezien. Als lid van de Raadscommissie van Plaatselijke Werken en Eigendommen was hij sinds 1864 de motor achter de verfraaiing en herstructurering van het rommelige duingebied van de Scheveningse Bosjes. Dankzij hem werd er tussen 1864 en 1882 een grote waterpartij gegraven en werden de bosjes opnieuw beplant.</p>
<p>Als dank stelde burgemeester Gevers Deynoot in 1880 voor een ‘blijvend bewijs van erkentelijkheid te stichten’ voor de daden van Ver-Hüell.<br />
Raadslid A.P. Godon suggereerde een witmarmeren bank als gedenkteken bij de waterpartij te plaatsen. Het ontwerp voor die bank werd uitbesteed aan de beeldhouwer Eugène Lacomblé. Deze in Brussel geboren en opgeleide beeldhouwer was in Den Haag bekend omdat hij daar aan de Koninklijke Academie van Beeldende Kunsten én aan de Polytechnische School in Delft doceerde. Lacomblé bedacht een klassieke halfronde bank op enkele treden en flankeerde die met twee griffioenen (mythologische wezens met het bovenlijf van een adelaar en het onderlijf van een leeuw) bekroond met twee vazen. In september 1881 was de bank gereed. Helaas heeft de jonkheer de bank zelf niet meer kunnen aanschouwen. Enkele weken daarvoor bezweek hij aan zijn hartkwaal.</p>
<p>De ‘Ver-Hüellbank’ is overigens het enige echt monumentale werk dat Lacomblé in Den Haag heeft uitgevoerd. Meer succesvol dan op het monumentale vlak was deze beeldhouwer met zijn portretten en salonbeelden. Met deze laatste maakte Lacomblé sinds zijn komst naar Den Haag in 1855 al snel furore. De gladgepolijste witmarmeren beelden waren destijds in zijn vaderland in de mode.<br />
Aardig is dat de ‘Ver-Hüellbank’ regelmatig als achtergrond heeft gediend van schilderijen van de Haagse schilder Pieter Haaxman (1854-1937).</p>
";natuursteen / marmer;Aan de Ver-Hüellweg met uitzicht op de grote vijver in de Scheveningse Bosjes;Ver-Hüellbank, A. Roon, Eugène Lacomblé, 1981;Ralph Kämena;Sandra Spijkerman;;Ver-Huëllweg, 2585 Den Haag, Nederland;52.09896639094464;4.294587619282826;;Ver-Huëllweg;Roon, A. van;Lacomblé, Eugène;;;80135.5600265509;457309.820107609
433;Monument Haagse militairen gesneuveld in voormalig Nederlands Indië en Nieuw Guinea 1945-1962;"<p>Van de tientallen oorlogsmonumenten die ons land rijk is, herinneren de meeste aan de gruwelen en slachtoffers van de Tweede Wereldoorlog. Zo ook de vele oorlogsmonumenten in Den Haag. Sporadisch kom je monumenten tegen ter nagedachtenis aan soldaten die omgekomen zijn tijdens de zogenoemde politionele actie in voormalig Nederlands Indië en Nieuw Guinea (1945-1962).</p>
<p>Dat dat eerbetoon zo lang op zich heeft laten wachten, heeft uiteraard alles te maken met de gevoelige geschiedenis rond de politionele acties. Ontkenning van deze oorlog en schaamte hebben daarbij een grote rol gespeeld. Zoals vaker in de geschiedenis is die mening in de loop van de tijd veranderd. In 2002 hebben de ruim 160 Haagse militairen die destijds in de Oost zijn omgekomen alsnog een gedenkteken gekregen.<br />
Het monument voor Haagse militairen gesneuveld in voormalig Nederlands Indië en Nieuw Guinea 1945-1962 is gerealiseerd op initiatief van de Vereniging Oud Militairen Indiëgangers (VOMI). Zij hebben hun wens voor een herinneringsteken aan de gemeente kenbaar gemaakt en vervolgens is op advies van Stroom de grafisch vormgever Gert Dumbar gevraagd een ontwerp te maken.</p>
<p>Hoewel deze Haagse ontwerper bekend staat om zijn spetterende kleurgebruik en soms heftige vormgeving is hij voor dit monument uitermate ingetogen te werk gegaan. Op een acht meter lange, donkergrijze natuurstenen gedenkplaat heeft hij in heldere belettering de namen van de gesneuvelde soldaten aangebracht. De namen zijn zodanig vormgegeven dat er een dichtregel van Anton Kortweg valt te lezen:</p>
<p>‘Op welke grond werden zij gelegd.<br />
In vreemde aarde.’</p>
<p>Het monument bevindt zich aan de rechterzijde van het grasveld voor de waterpartij in de Scheveningse Bosjes tegenover het Indisch Monument, waar de oorlogsslachtoffers in Nederlands Indië 1942-1945 worden herdacht. Door deze ligging vullen de monumenten elkaar bijzonder goed aan.</p>
";natuursteen / hardsteen;bij waterpartij, tegenover Indisch monument;Monument Haagse militairen gesneuveld in voormalig Nederlands Indië en Nieuw Guinea 1945-1962, Gert Dumbar, 2002;Ralph Kämena;Sandra Spijkerman;; Ver-Huëllweg;52.0984210609043;4.29439919201338;;Ver-Huëllweg;Dumbar, Gert;;;;80121.7364387415;457249.346325226
484;Chapeau;"<p>Auke de Vries heeft diverse beelden ontworpen die een vaste plek gekregen hebben in de openbare ruimte van zijn woonplaats Den Haag. Zijn sculpturen zien er doorgaans uit als fragiele ruimtelijke tekeningen die aansporen tot associaties. Een uitzondering op deze regel vormt het speelse beeld ‘Chapeau’ dat letterlijk verwijst naar de hoeden van koningin Beatrix.</p>
<p>In 2005 opende de koningin de zomertentoonstelling &#8216;Den Haag Sculptuur&#8217; op het Lange Voorhout. Gezien haar zilveren regeringsjubileum dat jaar kreeg de expositie de titel ‘De Paleistuin’ mee. De Vries werd gevraagd om voor deze tentoonstelling een koninklijk geïnspireerd kunstwerk te maken. Hij hoefde niet lang na te denken. De associatie met de ‘hoedenkoningin’ lag voor de hand. Het feestelijke beeld met hoedjes in allerlei vormen, soorten, maten en kleuren, die aan een metalen staketsel hangen, is een hommage aan koningin Beatrix die het dragen van hoeden weer populair maakte. In 2006 kreeg het beeld een permanente plek in de tuin van Paleis Noordeinde.</p>
<p>Behalve op hoeden is het beeld ook geïnspireerd op een stamboom, een boom met appeltjes van oranje, maar dan op z’n kop. Voor ‘Chapeau’ zocht de beeldhouwer bewust samenhang met de twee beelden die hij begin jaren negentig voor de nieuwbouw van de Tweede Kamer realiseerde. Daar heeft De Vries hoog in het atrium zijn ‘Nederland land aan zee’ opgehangen. Deze sculptuur uit fragiele lijnen van metaal met associatieve objecten doet denken aan een omgekeerde stamboom. Op de tweede verdieping van het Tweede Kamergebouw bevindt zich bovendien een houten kistje met 12 sinasappeltjes. Een verwijzing naar de verbonden van de (oorspronkelijk) twaalf provinciën met het Huis van Oranje. ‘Chapeau’ heeft in dat licht dus naast een letterlijke verwijzing naar de hoeden van de koningin ook een figuurlijke betekenis. Het drukt respect uit voor haar optreden: hoedje af!</p>
";ijzer;Paleistuin;Chapeau, Auke de Vries, 2006;Ralph Kämena;Wim van der Beek, eindredactie Sandra Spijkerman;; Prinsessewal;52.0813029025667;4.3034849694051;;Prinsessewal;Vries, Auke de;;;;80715.8212022734;455335.610836115
485;Zeehond en visotter;"<p>Het dier was een onderwerp dat door beeldhouwer Françoise Carbasius volledig werd beheerst. Zo schreef de bekende kunsthistoricus Cornelis Veth in ‘De Telegraaf’ van 9 maart 1937 over haar twee beelden op de brug van de Prinsessegracht over de Gietkom: ‘Françoise Carbasius, die excelleert in de diersculptuur, heeft voor deze brug twee kleine waterdieren gemaakt, een vischotter, het levendige, vinnige beestje met de gladde, glibberige huid [&#8230;] en het goediger, lobbesachtiger familielid van dezen kleinen rakker, den zeehond.’</p>
<p>Lof dus voor haar otter, die knaagt aan een vis en haar zeehond, die de kop heft in de richting van passanten. Door hun lage positie zouden we bijna voorbijgaan aan deze aansprekende dieren van Noors graniet. De voorstudie voor de visotter maakte Carbasius in hout. Van de zeehond is geen voorstudie bekend.</p>
<p>Het is niet verwonderlijk dat het werk van Carbasius zich goed laat vergelijken met dat van Gra Rueb, ook zo’n volprezen dierbeeldhouwer. Ze werden allebei in 1885 geboren. Beiden volgden hun opleiding bij de bekende beeldhouwer Toon Dupuis (1877-1937) in Den Haag en gingen later voor hun studie naar Parijs. Ze vervaardigden hun dierplastieken in soortgelijke trant, die naturalistisch was, maar wel gestileerd, zoals gebruikelijk in de eerste decennia van de 20e eeuw. ‘Dat heb je niet van mij geleerd,’ heeft Dupuis, die zich in een realistische stijl uitte, ooit tegen zijn leerlinge Carbasius gezegd, toen zij hem een gestileerd houten beeldje van een langharige marmot toonde.</p>
<p>Naast dierplastiek ontwierp Carbasius tuinbeelden, penningen en veel plaquettes. Vaak waren het kinderen van welgestelden die ze voor de plaquettes portretteerde. Om de gelaatsuitdrukkingen van de kinderen levendig in beeld te brengen, liet ze de kinderen soms met water en klei spelen tijdens het poseren. De naturalistische stijl van deze kunstwerken, verraadt wél de invloed van haar leermeester Dupuis.</p>
";natuursteen / graniet;brug over Gietkom;Zeehond en visotter, Françoise Carbasius, 1932;Ralph Kämena;Nicole Spaans, eindredactie Sandra Spijkerman;; ;52.0835513485322;4.31717389910158;;;Carbasius, Françoise;;;;81657.7783550194;455571.83181152
486;Reliëfs met dieren en spreuken;"<p>‘Een vleermuis is als ’t spannen gaat, vogel of muis naar eigen baat.’ Dit is het onderschrift bij een reliëf op de Dierentuinbrug aan de Prinsessegracht. Het reliëf toont een vleermuis met twee wezels. Dit motief is ontleend aan de fabel van Jean de la Fontaine (1621-1695), waarin een wezel die het land had aan vleermuizen, sprak: ‘Foei! Hoe durf jij, kleine muis, hier te hangen in mijn huis?’ Waarop de vleermuis antwoordde dat hij een vogel was. Toen een tweede wezel hem aansprak als vogel, was de vleermuis natuurlijk een muis.</p>
<p>Onder de afbeelding van twee magere ratten staat geschreven: ‘In woorden zijn zij eensgezind: geen die de kat de bel aanbindt.’ De ratten moeten vanwege een kater in hun hol blijven, ‘van de honger dol’. Wanneer wordt geopperd de kater een bel aan te binden, durft geen van de ratten het plan uit te voeren. Kortom, er wordt veel gepraat, maar als het erop aankomt doet niemand iets.</p>
<p>Zo zijn er nog tien granieten diertableaus van kunstenaar Gra Rueb, gecombineerd met spreuken van dichter Ben van Eysselstein. Rueb en Van Eysselstein baseerden zich elf van de twaalf keer op de moraliserende Lafontaine-fabels. Alleen ‘De zwaan, die slechts zich zelve ziet, speurt niet den valk die hem bespiedt’, kan niet als zodanig worden herleid.<br />
Rueb is vaak geprezen om haar dieruitbeeldingen. De brugsculpturen bewijzen hoe bekwaam zij dieren in beeld bracht. Het karakter en de eigenaardigheden van het dier treffend, hier en daar met milde spot. Dieren staan centraal in de kunstwerken aan de brug, omdat de Haagse dierentuin destijds aan de overkant lag. Vandaar ook de naam Dierentuinbrug. Vanaf 1863 fungeerde de tuin als plek voor vermaak. In de jaren zestig van de 20e eeuw moest de dierentuin wijken voor het nieuwe provinciehuis en werden de gebouwen gesloopt.</p>
";natuursteen / graniet;Dierentuinbrug;Reliëfs met dieren en spreuken, Gra Rueb, 1939;Ralph Kämena;Nicole Spaans, eindredactie Sandra Spijkerman;;37 Nieuwe Uitleg;52.0854786689673;4.31579252811123;37;Nieuwe Uitleg;Rueb, Gra;;;;81566.2656741237;455787.643573042
525;Zonder titel;"<p>In 1981 was de nieuwbouw voor Buurthuis Boerenplein aan het gelijknamige plein gereed. Het nieuwe gebouw werd verfraaid met een kunstwerk: twee muurobjecten van kunstenaar Koos Flinterman. Momenteel is het buurthuis gevestigd aan het Mandelaplein. Geen verhuizing, maar als protest tegen het Zuid-Afrikaanse apartheidsregime werd het Boerenplein in 1987 omgedoopt in Mandelaplein.<br />
Flintermans kunst van vóór 1983 kan het best worden aangeduid met de term geometrisch abstract. Kenmerken van deze stijl, zoals geometrie, systematiek, constructie en architectuur, zien we terug in de muurobjecten voor het buurthuis. Zo zijn de stalen platen aan de buitenmuur constructies van geometrische vormen. Bij beide is het beeldvlak systematisch onderverdeeld in vier verschillende delen. Deze zijn zo gerangschikt dat er een duidelijk centrum ontstaat, het hart van het kunstwerk, zoals een architect ruimten rond een centrale hal ordent.<br />
Eerder dan de overeenkomsten springen de verschillen tussen beide objecten in het oog. Het ene object is halverwege de muur geplaatst, het andere tegen de dakrand. En terwijl het een is opgebouwd uit vier blauwtinten, bestaat het ander uit vier contrasterende kleuren rood, geel, donkergrijs en blauwgrijs. Misschien minder opvallend, maar geen van de in totaal acht geometrische vlakken is gelijkvormig. Toch horen de kunstwerken zichtbaar bij elkaar en passen de vier vlakken van elk muurobject naadloos in elkaar, als een gebouw met vele kamers.<br />
In 1976 studeerde Flinterman af aan de Academie voor Beeldende Kunsten Arnhem, afdeling architectonische vormgeving. In de jaren die daarop volgden ontving hij talrijke opdrachten. Sinds midden jaren tachtig van de 20e eeuw treedt Flinterman vooral op als curator van tentoonstellingen van hedendaagse beeldende kunst. Zo maakte hij diverse keren ‘Vent du Nord’, een expositiereeks van het Institut Néerlandais in Parijs met werk van jonge, pas afgestudeerde Nederlandse kunstenaars.</p>
";staal;op de gevel van het buurthuis;Zonder titel, Koos Flinterman, 1981;Ralph Kämena;Nicole Spaans, eindredactie Sandra Spijkerman;;1 Mandelaplein;52.064407055602;4.29568597812937;1;Mandelaplein;Flinterman, Koos;;;;80152.9985720161;453463.960046134
526;Tors;"<p>Zoals de impressionisten eind 19e eeuw hun omgeving vastlegden alsof zij het ongrijpbare licht in verf wilden vangen, zo zijn de bronzen beelden van Peter Kortekaas impressies of vlugge registraties van wat hij observeert. En net als de impressionisten ontrafelt hij de werkelijkheid eerst, om deze vervolgens in klei weer op te bouwen. Stukjes toevoegend en weghalend groeien onder zijn handen zijn sculpturen van mens en dier.<br />
Het ruwe oppervlak van de oorspronkelijk geboetseerde beelden geeft zijn bronzen, waarvan er een aantal in Den Haag staan, een sterk plastische werking. Nog meer dan bij ‘Beeldend kunstenaar’ komt dat tot uiting in ‘Tors’ uit 1984 in het plantsoen bij de Fisherstraat. De stevige rondingen van de vrouw met klassiek opgestoken haar worden benadrukt door de grote brokken klei waaruit het lichaam is samengesteld. Gaten zijn niet opgevuld, oneffenheden niet weggewerkt. Niet zoals een mensenhuid ís, maar zoals een huid vluchtig bekeken kán zijn, bijvoorbeeld onder het gebladerte van een boom waar de zon haar licht doorheen strooit.<br />
De torso, het menselijk lichaam zonder ledematen en soms zelfs zonder hoofd, is een kunstvorm die sinds de 19e eeuw door kunstenaars wordt toegepast. De Franse beeldhouwer Auguste Rodin (1840-1917) leverde een grote bijdrage aan de ontwikkeling van de beeldhouwkunst door de torso tot een zelfstandig kunstwerk te bestempelen. Een kunstwerk dat de beschouwer in zijn verbeelding niet hoefde aan te vullen. Zo heeft ook Kortekaas de torso opgevat. Zijn fragmentarische weergave van het menselijk lichaam bezit een artistieke en expressieve kracht die voltooiing overbodig maakt.</p>
";brons op stenen sokkel ;in het plantsoen bij de Fisherstraat;Tors, Peter Kortekaas, 1984;Ralph Kämena;Nicole Spaans, eindredactie Sandra Spijkerman;;Boerenstraat 30, 2572 HX Den Haag, Nederland;52.06468236875433;4.296415103343065;30;Boerenstraat;Kortekaas, Peter;;;;80203.4533939386;453493.837037924
527;Jongen in boom;"<p>‘Zelf schrijven over mijn werk? Het is niet de taak van de kunstenaar om zijn werk voor de beschouwer te analyseren of toe te lichten. In zijn werk heeft hij al gesproken.’ Het is een citaat van beeldhouwer/keramist Dick Loef uit 1965. Verwacht dus van hem geen ingewikkelde theorieën of een gecompliceerde uitleg over het ontstaan van zijn kunst. Dit geeft de beschouwer alle ruimte om zelf een mening te vormen. En dat is precies wat Loef wilde: de kijker moest zélf kijken en oordelen.<br />
Het werk van Loef is figuratief of bevat op z’n minst herkenbare elementen. Een voorbeeld van een figuratief beeld is ‘Jongen in boom’ uit 1979. De brons staat bij kinderboerderij Madestein aan de Loosduinse Hoofdstraat. Het beeld bestaat uit twee gestileerd weergegeven bomen. De hoofdstammen hebben een aantal afgeknotte zijtakken. Daarvan gebruikmakend klimt een jongen omhoog, de ogen strak op een kat gericht, die kennelijk in de problemen is geraakt.<br />
Wat opvalt, is dat de ledematen van de jongen buitenproportioneel lang zijn. Loef heeft deze langgerekte vorm gekozen om de beweging van het omhoogklimmen te accentueren. Bovendien creëerde hij zo een relatie met de stakerige bomen. De benen van de jongen lijken veel op de takken van de bomen. Zijn hoofd is ook wat groter dan normaal. Door het te vergroten kon Loef goed de concentratie en de bedoelingen van de jongen weergeven in de gezichtsuitdrukking. Hij is zonder aarzeling op weg naar de kat die zich vastklemt aan het uiteinde van een tak. Het dier draait zijn kopje angstig maar ook berustend in de richting van de jongen, alsof het lijkt te weten dat de redding nabij is.</p>
";brons / steenachtig;bij kinderboerderij Madestein;Jongen in boom, Dick Loef, 1979;Ralph Kämena;Nicole Spaans, eindredactie Sandra Spijkerman;;Pluk! Den Haag, Loosduinse Hoofdstraat 1184A, 2552 AV Den Haag, Nederland;52.05032934126626;4.229133825440776;1184A;Loosduinse Hoofdstraat;Loef, Dick;;;;75564.7001943534;451968.552870861
386;Liggende vrouw;"<p>Beeldhouwer Bram Roth was van mening dat zijn kunst de natuur moest ontstijgen. Dat blijkt uit een uitspraak die hij in 1986 deed: ‘Mijn werk, waarin vrouwen en paarden de voornaamste thema’s vormen, is naturalistisch, maar is geen imitatie van de natuur. [&#8230;] Ik speel met de vorm en de proporties van mijn onderwerp en schep op die manier een poëtisch spirituele vertaling van de werkelijkheid.’</p>
<p>Deze beschrijving is volledig van toepassing op zijn bronzen beeld ‘Liggende vrouw’ in het Zuiderpark. Roth gaf de vrouw onnatuurlijk lange ledematen en lieflijke gelaatstrekken wat haar onwerkelijk mooi maakt. Met haar lange hals doet ‘Liggende vrouw’ denken aan een maniëristische Madonna. De schilders van het Maniërisme (1530-1600) gaven hun figuren als reactie op de ideale werkelijkheid van de renaissance, gekunsteld lange halzen, armen, benen, vingers en voeten. Roth kende het Maniërisme ongetwijfeld. Alleen heeft hij nooit aangegeven dat deze kunststroming een directe inspiratiebron voor hem was. Bij zijn zoektocht naar een onaardse schoonheid en ultieme gratie kwam hij van nature uit bij de langgerekte lichaamsvormen. Dit onafhankelijk van voorbeelden uit de kunstgeschiedenis.</p>
<p>Alles aan ‘Liggende vrouw’ is typisch Roth. Ze is tegelijk gracieus en volumineus, zowel teer als robuust. Haar ogenschijnlijk ragfijne gewaad en haar kapsel zijn tot in de kleinste details uitgewerkt. Maar haar lichaam is kolossaal en haar houding statisch. Zo neergevleid op een bank aan de rand van lommerrijke bosschages lijkt zij een rustende herderin in een rustieke voorstelling. Een herderin die nieuwsgierig haar hoofd opheft en de voorbijgangers aankijkt.</p>
";brons;tussen de Bloementuin en de visstek;Liggende vrouw, Bram Roth, 1984;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Bram-Roth-liggende-vrouw.mp3;374M+3Q Den Haag, Nederland;52.05524488884248;4.284382059095768;;;Roth, Bram;;;;79362.4295571927;452456.390265862
387;Kunstfruit;"<p>Deze banaan hapt niet zó heerlijk weg. En dat gold ook voor de sinaasappel, de peer, de appel, een tros druiven en een tomaat. Net als de banaan waren ze manshoog en van polyester. ‘Kunstfruit’ is een kunstwerk van beeldhouwer Phil van de Klundert. Oorspronkelijk bevond ‘Den Haags bekendste fruitmand’ zich op het grasveld voor het Leyenburg Ziekenhuis. In 2000 werd het naar het Zuiderpark overgeplaatst. Daar is sinds 2007 alleen nog de banaan te vinden. De rest had teveel te lijden gehad en is in overleg met de kunstenaar weggehaald.</p>
<p>Van de Klundert koos bewust voor een aan de werkelijkheid refererend kunstwerk, voor iedereen – groot en klein &#8211; toegankelijk. Maar wel met een extra dimensie: door de gigantische proporties en de opvallende kleur wijst Van de Klundert op de esthetische mogelijkheden van doodeenvoudige dingen. Bovendien haalt hij het alledaagse fruit uit z’n functionele verband, waardoor het een monumentale status krijgt.</p>
<p>Met het onderwerp fruit maakte Van de Klundert een grappige zijsprong in zijn oeuvre. Want toen hij ‘Kunstfruit’ in 1975 vervaardigde, stonden de abstract geometrische vormen van het constructivisme centraal in zijn beelden en grafiek. Wel hield Van de Klundert zich destijds bezig met het uitvergroten. Zo blies hij bouten en moeren op tot een ridicuul formaat. Dit herinnert aan het werk van de Amerikaanse kunstenaar Claes Oldenburg (1929), bekend van zijn reuzentroffel bij Museum Kröller-Müller.</p>
<p>Was Oldenburgs kunst verwant aan de Pop Art (1955-1970), voor Van de Klundert was het constructivisme het fundament van zijn werk. Tot 1997, toen er een kentering plaatsvond. Sindsdien groeien er poëtische creaties onder zijn handen. Uit ruwe boomstammen kapt hij landschappen. Of hij splijt de stammen en tooit ze met wiggen, waardoor ‘gestalten’ ontstaan. Met behoud van zijn gevoel voor orde, heeft Van de Klundert de objectiviteit laten varen en de sluizen van zijn beeldhouwerschap volledig opengezet voor aardse intuïtie.</p>
";kunststof;sinds 2007 bij Soestdijksekade, bij speelweide en Ot en Sien;Kunstfruit, Phil van de Klundert, 1975;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Phil-van-de-Klundert-kunstfruit.mp3;Soestdijksekade 854, 2574 EG Den Haag, Nederland;52.060129411296224;4.287202509078494;854;Soestdijksekade;Klundert, Phil van de;;;;79564.0943602903;452996.855271965
388;Kat;"<p>In het Zuiderpark staat sinds 1939 de ‘Kat’ van beeldhouwer Gra Rueb. Wijs, maar ook wat bozig door de diepe frons in het voorhoofd. Droomt hij voor zich uit of loert hij op een muis of een vogeltje? In ieder geval kijkt de flinke kater vanaf zijn sokkel naar de wandelaars in het park. De dikke staart heeft hij om de poten gekruld. Het lijkt alsof hij er elk ogenblik mee kan zwiepen, zoals katten doen wanneer ze doodstil zitten en zich concentreren op iets dat beweegt.</p>
<p>Rueb maakte vele diersculpturen. Maar niet uitsluitend. Ze vervaardigde ook portretbustes, penningen, tuinbeelden en monumenten. In Den Haag ligt het accent op de dierplastiek. Aan de Willem Lodewijklaan staat bijvoorbeeld een fors hert in brons van haar hand. En tien granieten dierentableaus van Rueb sieren de ‘Dierentuinbrug’. Ze werkte in een gestileerde, robuuste stijl. Met de sterke vereenvoudiging van vormen sluit ze aan bij het werk van beeldhouwers uit de eerste decennia van de 20e eeuw. In navolging van oudere kunstenaars als Joseph Mendes da Costa (1863-1939) en Johan Altorf (1876-1955) ontwikkelde ze een voorliefde voor dierfiguren.</p>
<p>Beeldhouwen, een fysiek zwaar beroep, werd een mannenvak geacht, maar Rueb wist dankzij vasthoudendheid en talent haar plaats in die mannenwereld te veroveren. In 1955 schrijft het ‘Utrechts Nieuwsblad’ nog – Rueb wordt dan zeventig – dat zij een van de weinige vrouwen in ons land is ‘die de sculptuur beoefenen’. Ze onderscheidde zich van haar collega’s door haar ‘zin voor humor’, zoals kunsthistoricus Cornelis Veth het omschrijft. De ‘Wijze kater’ in het Zuiderpark heeft dat zweempje humor waar Veth het over heeft. Want de frons maakt hem grappig, omdat het hem een menselijke uitdrukking geeft. Zo fungeert het dier als spiegel voor onze eigenaardigheden.</p>
";Beton;Marie Jungiusweg/Henriette Roland Holstweg;Kat, Gra Rueb, 1939;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Gra-Rueb-kat.mp3; Marie Jungiusweg;52.0599756215625;4.28315090230428;;Marie Jungiusweg;Rueb, Gra;;;;79285.9977094098;452983.964239725
434;Het Speelgoedmannetje;"<p>Aan de rand van de rotonde vlakbij de brandweerkazerne staat ‘Het Speelgoedmannetje’. Het is een van de zeven beelden van kunstenaarsduo LaSalle. Dit beeld markeert de entree van de wijk De Dijken in Leidschenveen. Van een echt blikken speelgoedmannetje dat kan bewegen, is eigenlijk geen sprake. Al doet de titel dat wel vermoeden. Wat er wel te zien is, is een kleurrijk slingerend beeld dat wordt gedragen door twee flinke ovalen sokkels.<br />
Het Speelgoedmannetje uit een bekend liedje van schrijver, componist en cabaretier Drs P. heeft het kunstenaarsduo vertaald in een slingerende vorm die is afgeleid van een 12e-eeuwse lamp annex geurschaal uit Cambodja. In een van de krullen van die vorm ligt een kabouterachtig type een dutje te doen. Bovenop schiet een bruingeel gestreepte fantasiekop als een duveltje uit een doosje. Uit het hoofd piept vervolgens een bonte specht die op deze kop tikt. Grappig, maar ook een tikkeltje onheilspellend.</p>
";aluminium / steenachtig;Rotonde Veenweg, Leidschenveen;Het Speelgoedmannetje, LaSalle (Albert Goederond en Patty Struik), 2012;Ralph Kämena;Sandra Spijkerman;;Veenweg 110A, 2493 ZB Den Haag, Nederland;52.05627335671156;4.397371288807688;110A;Veenweg;LaSalle;;;;87113.079636309;452459.148070221
435;Monumentale bank;"<p>Van kaboutermannetje tot functioneel zitobject, van decoratief straatmeubilair tot monument: de bank kent vele verschijningsvormen. Als een van de vroegste Haagse banken wordt een bank op het landgoed Sorghvliet van Jacob Cats genoemd. Hier had Cats de Parnassusberg laten opwerpen. Er bovenop stond een boom met rondom de bewuste bank om op te verpozen, te dagdromen of belangrijke zaken te overpeinzen. In de tuinarchitectuur van de 18e en 19e eeuw was het gebruikelijk om naast beelden, obelisken of gotische ruïnes, ook banken in het ontwerp op te nemen. In de eerste decennia van de 20e eeuw zijn er veel monumentale banken opgericht, zoals de bank van architect Co Brandes en beeldhouwer Toon Dupuis in de Bosjes van Zanen uit 1933.</p>
<p>Op de bank staat ‘De Maatschappij Laan van Meerdervoort aan de gemeente ’s Gravenhage 3 april 1932’. Het sobere en massieve zitmeubel was een geschenk van een van de grootste bouwmaatschappijen in het vooroorlogse Den Haag aan deze stad. Logischerwijs heeft Dupuis in het midden een reliëf van de hofstad aangebracht. Rechts daarvan bevindt zich een beeld van de god van de handel Mercurius inclusief gevleugelde helm en slangenstaf, en links de personificatie van de bouwkunst met in haar hand driehoek en schietlood, belangrijke instrumenten van de architect.</p>
<p>Brandes en Dupuis werkten vaker samen. De uit Antwerpen afkomstige Dupuis lag vanwege zijn academische signatuur goed bij de comité’s die opdrachten te vergeven hadden. Brandes was een gevierde Haagse bouwmeester, die tot de Nieuwe Haagse School (1920–1940) behoorde. Zijn villawijk Marlot is een van de beste voorbeelden van deze stroming in de bouwkunst in Nederland. Overeenkomsten tussen architectuur en monumentale sculptuur zijn er zeker: de horizontale elementen van de bank zien we terug in de uitgebalanceerde, geometrische vormgeving van de Nieuwe Haagse School.</p>
";natuursteen / travertin / hout;Bosjes van Zanen, tegenover Mojalenlaan;Monumentale bank, Co Brandes en Toon Dupuis, 1933.;Ralph Kämena;Nicole Spaans, eindredactie Sandra Spijkerman;;Van Ouwenlaan 42, 2597 CX Den Haag, Nederland;52.101272218283206;4.324909311302725;42;Van Ouwenlaan;Brandes, Co;Dupuis, Toon;;;82216.8089273646;457535.504606843
436;Hoge wand;"<p>Hoewel hij toch behoorlijk hoog is, valt de betonnen wand van Otto Hajek niet onmiddellijk op. De brede kruising en de hoge bomen die weelderig groeien in de directe omgeving van het beeld, eisen in eerste instantie de aandacht op. Wie het beeld echter eenmaal in het vizier heeft gekregen, wordt er bijna automatisch naartoe getrokken. De wand doet denken aan een ruw bewerkt schildersdoek. De merkwaardige uitsteeksels roepen vragen op. Hoewel het niet om een klimwand gaat, bieden de uitstekende abstracte elementen wel opklimmogelijkheden, maar dat is zeker niet de bedoeling geweest van de kunstenaar.</p>
<p>De Duitse abstracte schilder en beeldhouwer Hajek genoot zijn opleiding aan de Staatliche Akademie voor Beeldende Kunsten in Stuttgart, waar hij beeldhouwkunst studeerde. Bijzonder is dat tijdens de tweede en derde editie van de toonaangevende kunstmanifestatie Documenta in Kassel (respectievelijk in 1959 en 1964) werk van hem was te zien. Aan die presentaties dankt de kunstenaar zijn internationale bekendheid. Maar ook de inspanningen die hij verrichtte om de sociale positie van Duitse kunstenaars te verbeteren, leverden hem (vooral in eigen land) veel bijval en waardering op.</p>
<p>In zijn werk combineert Hajek specifieke eigenschappen van schilder- en beeldhouwkunst. Het beeld dat in 1966 geplaatst werd aan de rand van park Clingendael (hoek Ruychrocklaan) is wat dat betreft kenmerkend voor zijn werkwijze. De gebeeldhouwde wand biedt een schilderachtige aanblik. De kunstenaar werkte veel met staal en beton. Hij realiseerde niet alleen beelden in de openbare ruimte maar ook binnenbeelden en grote kleurrijke wandschilderingen aan buitengevels van bedrijfsgebouwen en kantoorcomplexen.</p>
";steenachtig;hoek Ruychrocklaan, rand park Clingendael;Hoge wand, Otto Hajek, 1963;Ralph Kämena;Wim van der Beek, eindredactie Sandra Spijkerman;;227 Ruychrocklaan;52.1028231710559;4.32700644932147;227;Ruychrocklaan;Hajek, Otto;;;;82363.0080983273;457705.948895283
437;"Gedenksteen &#8216;De Wissel&#8217;";"<p>Op een ruim plein aan de Van Meursstraat bevindt zich een oorlogsmonument dat nauwelijks opvalt zolang er geen bloemen of kransen bij gelegd zijn. Het monument staat pal voor een hek dat het plein scheidt van een royaal grasveld en een kinderspeelplaats. De gedenksteen bij ‘De Wissel’ is ontdaan van elke decoratieve opsmuk.</p>
<p>Op een rechthoekig betonblok ligt een plaat met de tekst: Ter nagedachtenis aan alle slachtoffers door oorlogsgeweld 1940 – 1945 – 1995. Aan weerszijden van deze gedenksteen staan twee lage vierkante betonnen plantenbakken. Soberder kan een monument nauwelijks zijn. Franje en overdaad ontbreken. Er zijn geen indringende of dramatische beeldengroepen toegevoegd en ook andere artistieke ingrepen zijn achterwege gebleven. Wie de maker was van het monument, is overigens niet bekend.</p>
<p>Toch worden er bij deze onopvallende gedenksteen regelmatig bloemen en kransen gelegd. Zonder groot ceremonieel overigens. Uit die bloemen blijkt dat het monument in een behoefte voorziet.</p>
";brons / steenachtig;Bij wijkcentrum De Wissel;Gedenksteen 'De Wissel', onbekend,;Ralph Kämena;Wim van der Beek, eindredactie Sandra Spijkerman;;27 Ledeganckplein;52.0532279454046;4.31724656360797;27;Ledeganckplein;;;;;81613.038195904;452198.276381836
487;Johanna;"<p>Nog geen week voor zijn dood stelt de kinderloze Johan de Bruyn van Buytewech (1590-1657), heer van Nieuwkoop, Noorden en Achttienhoven, een testament op. Daarin bepaalt hij dat zijn fortuin zal worden aangewend voor de bouw van een hofje voor ‘arme ende behoeftigen weduwen off vrouspersoonen’. In 1658 begint de stadhouderlijke architect Pieter Post (1608-1669) aan de opdracht. Vier jaar later is het Hofje van Nieuwkoop gereed.</p>
<p>Achter het Hofje van Nieuwkoop aan de Prinsegracht lijkt een van de bewoonsters te zijn achtergebleven, als symbool van de ‘vrouspersoonen’ voor wie het hofje oorspronkelijk bedoeld was. Het staat niet op de sokkel, maar het beeld heet ‘Johanna’. ‘Johanna’s’ haren wapperen naar achteren. Ze draagt geen schoenen. De archaïsche, gebreide mantel om haar schouders wordt door de wind opgetild. Misschien arm, dan toch zeker trots en statig.<br />
Het bronzen beeld ‘Johanna’ is door Dick Loef gemaakt in 1982. Het vertoont een sterke verwantschap met ‘Berbermeisje’. Ook daar de blote voeten en een doek om het lichaam. Eenzelfde soort trotse pose, fier rechtop, stevig met beide benen op de grond, in brons uitgevoerd.</p>
<p>Naast ‘Berbermeisje en ‘Johanna’ staan er nog enkele bronzen van Loef in Den Haag. Voorbeelden van keramische plastieken ontbreken, hoewel de kunstenaar zeker ook bekendheid genoot als keramist.</p>
";brons / steenachtig;achter Hofje van Nieuwkoop;Johanna, Dick Loef, 1983;Ralph Kämena;Nicole Spaans, eindredactie Sandra Spijkerman;;48 Warmoezierstraat;52.0743654412522;4.30110929553155;48;Warmoezierstraat;Loef, Dick;;;;80541.4395220468;454566.251547484
488;Hendrik Goeman Borgesius-monument;"<p>Hoofdredacteur van ‘Het Vaderland’, veertig jaar lid van de Tweede Kamer, minister van Binnenlandse Zaken en eredoctor aan de Groningsche Hoogeschool: het is niet mis wat mr. dr. Hendrik Goeman Borgesius (1847-1917) allemaal op zijn naam heeft staan. En dat zijn dan alleen nog maar de functies die deze veelzijdige staatsman tijdens zijn leven heeft vervuld. Het handelen en de visie van deze liberaal worden gekenmerkt door begrippen als eenvoud, arbeid en gemeenschapszin, leerplichtwet en journalistiek. Al deze zaken zijn terug te vinden in het monument dat in 1924, zeven jaar na zijn overlijden, voor hem is opgericht. Van zijn vele versprekingen heeft de beeldhouwer niets weergegeven. Als voorzitter van de Tweede Kamer had Goeman Borgesius het bijvoorbeeld over “kouwe vriesrecht” als hij het “vrouwenkiesrecht” bedoelde.<br />
Jan Altorf, een van de grote namen van de bouwbeeldhouwkunst rond 1900, kreeg van het ‘Comité tot oprichting van een monument ter nagedachtenis van Goeman Borgesius’ de opdracht een passend gedenkteken te maken. Dat werd geheel in de geest van die tijd een monument met een goedgelijkend portretmedaillon en een serie teksten ter onderstreping van de verdiensten van de overledene. Kennen we van Altorf vooral diersculpturen die sterk geïntegreerd zijn in de architectuur, op het Prins Hendrikplein maakte de beeldhouwer een vrijstaand monument. De vormentaal is echter wel kenmerkend voor Altorf: het gebruik van afgeschuinde hoeken en een keurige afwerking. Bovendien heeft het gedenkteken eenzelfde monumentaliteit als zijn diersculpturen en is de achterzijde, alsof het tegen een gebouw zou komen te staan, geheel leeg gelaten.<br />
Dat Goeman Borgesius juist op dit plein een gedenkteken heeft gekregen, is niet helemaal toevallig. Want hoewel het Comité het liefst een locatie dicht bij het Binnenhof had gezien, kwam het met de gemeente uiteindelijk tot overeenstemming over het Prins Hendrikplein. Daar heeft de staatsman namelijk enkele jaren gewoond.</p>
";natuursteen / zandsteen;;Hendrik Goeman Borgesius-monument, Johan Coenraad Altorf, 1924;Ralph Kämena;Sandra Spijkerman;;9 Prins Hendrikplein;52.082535180131;4.29444442521588;9;Prins Hendrikplein;Altorf, Jan;;;;80098.2272698916;455481.992094916
489;Vrouw;"<p>Tussen de weelderige planten in de tuin rond het voormalige ministerie van Verkeer en Waterstaat bevindt zich een vrouwenfiguur. Een halfnaakte dame in kalkzandsteen. In zichzelf gekeerd knielt ze op de grond, de handen half om het hoofd geslingerd, een doek van haar heupen glijdend. Het is een beeld van beeldhouwer Leen Blom.</p>
<p>Blom vestigde zich in 1925 in Den Haag. Nadat hij de Koninklijke Academie van Beeldende Kunsten had doorlopen, ging hij deel uitmaken van het atelier van de beroemde Belgische beeldhouwer Albert Termote (1887-1978) in Voorburg. Termote gold vanaf het begin van de jaren twintig van de twintigste eeuw als nestor van de Haagse figuratieve beeldhouwkunst.<br />
Ook het werk van Blom past binnen die figuratieve traditie. Typerend voor deze beeldhouwer was zijn voorkeur voor momenten uit het dagelijks leven waarbij het leek alsof mensen betrapt werden. Zoals deze halfnaakte dame. Misschien is zij zich aan het baden?</p>
<p>Dit beeld is rond 1940 op initiatief van mr. W.H.A. Elink Schuurman samen met buurtgenoten van de Wittebrug aan het gemeentebestuur aangeboden. Korte tijd daarna is het in de tuin bij de hoofdingang van het destijds nieuwe gebouw van de KLM geplaatst. De fraaie tuin rond dit (intussen) rijksmonument is destijds ontworpen door tuinarchitect Sophia Rosse-Luyt en uitgevoerd door personeel van de KLM. De vrouwenfiguur van Blom komt er nog steeds prachtig tot haar recht.</p>
";steenachtig;in plantsoentje bij entree voormalige ministerie van Landbouw en Visserij;Vrouw, Leen Blom, 1940;Ralph Kämena;Sandra Spijkerman;;Plesmanweg 1, 2597 JG Den Haag, Nederland;52.099668435556175;4.301397558795603;1;Plesmanweg;Blom, Leen;;;;80603.3113729671;457380.92037373
341;Schaatssters;"<p>Zwieren over het ijs. Met de schaatsen onder, de handschoenen en warme jurken aan gaan twee meisjes op in hun wintersport. Theo van der Nahmer maakte zijn beeld aan de Kraayensteinlaan in 1977, maar gezien de kleding en de Friese doorlopers situeerde de beeldhouwer de charmante ‘Schaatssters’ in vervlogen tijden. Daardoor heeft het beeld een romantische uitstraling gekregen.<br />
‘Het heeft een heel expressieve vorm; gestolde beweging zou je kunnen zeggen,’ aldus Van der Nahmer in het wijkblad Benoordenhout van juli 1977. ‘Toen ik ermee bezig was, zag ik dat het ene figuurtje meer van een pop had dan van een mens en dat was precies hoe het moest zijn: een beetje houtenklazerig, met een uitdrukking op haar gezicht van “kijk, hier kom ik”, terwijl ze ieder moment kan vallen.’ Het meisje achter haar gaat het schaatsen gemakkelijker af. Zo creëerde Van der Nahmer een fraai contrast tussen de geoefende en de stuntelige schaatsster.</p>
<p>Het bronzen beeld is, zoals al de figuratieve en abstracte bronzen van Theo van der Nahmer, gemodelleerd in was. Dat is goed te zien aan bijvoorbeeld de wapperende rokken. Zulke sterk op stof gelijkende vormen kunnen eigenlijk alleen met behulp van dunne wasplaten worden verbeeld. Was leende zich bij uitstek voor de verfijnde vormgeving van Van der Nahmer, waarin details tot leven komen. De beeldhouwer hanteerde de cire perdue-, ofwel verloren wasmethode. Bij dit procédé wordt om een kern van klei was aangebracht. Vervolgens komt om dit wasmodel een mengsel van gips en gravel, waarna de was wordt uitgesmolten. Waar de was zat, giet de bronsgieter ten slotte het brons. Alleen de bronsgieter mocht Van der Nahmer assisteren bij de totstandkoming van een beeld. ‘Want,’ zo was zijn stellige overtuiging, ‘een figuratief beeld moet je zelf maken, precies zoals je het wilt hebben.’</p>
";brons;middenperk fietspad, hoek De Brink, Forellendaal en Kraaijensteinlaan;Schaatssters, Theo van der Nahmer, 1977;Ralph Kämena;Nicole Spaans, eindredactie Sandra Spijkerman;;Kraayensteinpad, 2553 LB Den Haag, Nederland;52.0476189794299;4.23535990164821;;Kraayensteinpad;Nahmer, Theo van der;;;;75986.9554700793;451660.235187347
342;Vier reliëfs: rijst, thee, koffie en suiker;"<p>Om zichzelf te typeren zei beeldhouwer Gra Rueb ooit: ‘niet de kunstenares van den Droom, maar de mensch van de Daad, de arbeidster.’ Zij zag haar kunst dus niet als iets verhevens, maar gewoon als werk. Rueb werkte in verschillende materialen zoals hout, brons, steen en keramiek. Zij maakte borstbeelden, plaquettes, penningen en monumenten, en niet in de laatste plaats veel dierfiguren. Daarin legde ze een voorkeur aan de dag voor de Hollandse natuur. Gewoon mussen en mezen, katten en honden, herten, paarden, vissen en kikkers. En zo nu en dan een aapje of een kameleon.</p>
<p>Deze uitheemse dieren bewijzen dat Rueb ook exotische onderwerpen ter hand nam. Een constatering die eveneens opgaat voor de vier reliëfs aan de Javabrug bij de Koningskade. ‘Rijst, thee, koffie en suiker’ uit 1939 zijn thema’s die verwijzen naar de speciale band die Den Haag had met Indonesië, toen nog Nederlands-Indië. De hofstad was namelijk tijdens en direct na de koloniale periode dé plek waar Indiëgangers zich vestigden. Het kunstwerk riep ongetwijfeld herinneringen op aan hoe het daar was.</p>
<p>De eigenlijke functie van de brugreliëfs was overigens uitleg te geven over het verloop van teelt, oogst en transport van Javaanse producten. We zien koffiepluksters bonen oogsten, een boer de natte rijstvelden ploegen met ossen, landarbeiders suikerrietstengels snijden en transporteren en we zien theepluksters werken met manden op hun rug.</p>
<p>Rueb beeldde mensen, dieren en planten uit in een gestileerde stijl, gangbaar in die tijd. Ze vereenvoudigde de natuur door de uitwerking van details te beperken. En altijd bestudeerde ze haar onderwerpen lang en intensief. Getuige de reliëfs heeft ze dat hier ook gedaan. Zelf is Rueb nooit in Nederlands-Indië geweest, maar – zoals dat toen ging – zal ze zich gebaseerd hebben op beschrijvingen, foto’s en prenten.</p>
";natuursteen / graniet;Javabrug;Vier reliëfs: rijst, thee, koffie en suiker, Gra Rueb, 1939;Ralph Kämena;Nicole Spaans, eindredactie Sandra Spijkerman;https://www.monumentenzorgdenhaag.nl/sporen-van-smaragd/archipelwillemspark; Javastraat;52.089948508187;4.31216092102202;;Javastraat;Rueb, Gra;;;;81324.7355477043;456288.595170022
343;Gerry de Kraai;"<p>Je moet er even goed voor gaan staan. En dan doemt er uit de wirwar van zwarte cederhouten latten een klapwiekende kraai op. Het is een sculptuur van kunstenaar Henk Rijzinga uit 1989, genaamd ‘Gerry de Kraai’. Evenals dit Haagse object zijn andere beelden van Rijzinga doorgaans staketselachtige constructies. Uit ogenschijnlijk willekeurig op elkaar geplaatste latten en stokken bouwt hij zijn kunstwerken op. Toch denkt Rijzinga over de plek van elk onderdeel vooraf goed na. Wel geeft hij zichzelf de vrijheid tijdens het bouwen spontaan in te grijpen.<br />
Rijzinga streeft ernaar de constructie open te houden, een zekere gelaagdheid te geven. Zo heeft hij bij de bouw van Gerry lat over lat geplaatst, maar wel gezorgd voor het behoud van tussenruimten. Tussen de rechte, zwarte lijnen speelt het licht, wat een dynamisch effect oplevert. Met het licht als speels element worden de zwarte latten veren en komt de kraai tot leven.<br />
Het is juni 1989 als kraai Gerry op de hoek Prinsessegracht/Herengracht wordt onthuld. In een interview dat vooraf gaat aan de onthulling vertelt Rijzinga over een eerdere versie van Gerry. Die kraai was een protest tegen de opheffing van een speciale ondersteunende regeling voor beeldend kunstenaars, de Beeldende Kunstregeling (BKR), per 1 januari 1987. Tijdens een door kunstenaars georganiseerd galgenmaal in het Zuiderpark hing de eerdere versie aan een galg. De kraai was een echte onheilsbrenger, zoals we hem in de kunst vaker tegenkomen.<br />
Over de betekenis van kraai Gerry zegt Rijzinga in de ‘Haagsche Courant’ van 8 mei 1989: ‘Déze kraai symboliseert de ravage die de regering heeft achtergelaten.’ Door de afschaffing van de Beeldende Kunst Regeling kwamen veel kunstenaars in de bijstand. Met het verstrijken van de tijd is Gerry vooral een bijzonder element op een bijzonder plek geworden.</p>
";ijzer / hout;hoek Herengracht;Gerry de Kraai, Henk Rijzinga, 1989;Ralph Kämena;Nicole Spaans, eindredactie Sandra Spijkerman;; Prinsessegracht;52.0815767212545;4.32034660276572;;Prinsessegracht;Rijzinga, Henk;;;;81872.003156612;455348.952925493
389;"Jan Ligthart-monument &#8216;Ot en Sien&#8217;";"<p>Hele generaties zijn ermee opgegroeid: Ot en Sien. De avonturen van deze ondernemende kindertjes zijn wellicht nog bekender dan de bedenker ervan: Jan Ligthart (1859-1916). Samen met collega-onderwijzer en pedagoog Hendricus Scheepstra (1859-1913) schreef hij de verhalen van Ot en Sien. De bijbehorende illustraties zijn van Cornelis Jetses. Ook het bekende leesplankje met ‘Aap – Noot – Mies’ is van deze heren.</p>
<p>Ligthart was ruim dertig jaar hoofdonderwijzer aan een lagere school in de Tullinghstraat in de Schilderswijk. Hij was een voorstander van het zogenoemde ‘zaakonderwijs’, dat hij eveneens met Scheepstra ontwikkelde. Uitgangspunt daarbij was dat een kind eerst kennis moest maken met een object, voordat het er zich informatie over kon toe-eigenen. Praktijkonderwijs dus.</p>
<p>Gezien de grote betekenis van Jan Ligthart voor het onderwijs nam het Ligthart-Comité in 1925 het initiatief voor een monument. Grote wens van het comité was dat het gedenkteken in een kinderrijke buurt zou komen te staan. Uiteindelijk heeft het een plaats gevonden in het Zuiderpark. Architect A.H.C. Briët tekende voor het ontwerp. Voor het beeldhouwwerk had het comité Frits van Hall in de arm genomen. Het is aan de weduwe van Ligthart te danken dat in dit monument uiteindelijk ook de naam van Scheepstra is vermeld. Hij was immers verantwoordelijk voor de definitieve tekst van de boekjes over Ot en Sien. In september 1930 onthulde prinses Juliana het monument.</p>
<p>Natuurlijk figureren Ot en Sien als de hoofdpersonen. Van Hall heeft ze aan weerszijden van een halfronde bank geplaatst. Hoewel Van Hall doorgaans vrij academische en natuurgetrouwe beelden heeft gemaakt, denk aan het beeld van Ulricus Huber bij de Hoge Raad, beeldhouwde hij deze Ot en Sien in een meer naïeve stijl. Daarmee lijkt hij niet alleen de onschuld van deze twee kleine mensjes te benadrukken, tevens bevestigde hij hun rol als modelkinderen.</p>
";natuursteen / hout;in het Zuiderpark bij de speeltuin Ot en Sien;Jan Ligthart-monument 'Ot en Sien', Frits van Hall en A.H.C. Briët, 1930;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Jan-Ligthart-monument-Ot-en-Sien.mp3; Soestdijksekade;52.0606878069144;4.28416734762027;;Soestdijksekade;Hall, Frits van;Briët, A.H.C.;;;79356.9038009827;453062.134738144
390;Fluitspeler (Orpeus in de dessa);"<p>Een prille, onzekere jongeling in kleermakerszit met fluit. De liefde voor de mens straalt van het beeld af. Altijd maakte beeldhouwer Lidi Buma &#8211; van Mourik Broekman haar beelden met veel genegenheid. Het is bekend wie model stond voor de ‘Fluitspeler’ uit 1942: de inmiddels overleden John Breed. Volgens zijn dochter Anita Breed werd hij benaderd via zijn vader, die vaak als clown poseerde bij de Haagse tekenacademie aan de Prinsessegracht, de latere kunstacademie. ‘Dat Lidi Buma mijn vader graag als model wilde, was niet voor niets. Hij had een lenig en goed geproportioneerd lichaam met mooie lange ledematen. Als acrobaat trad hij in de pauzes op in bioscopen en theaters. Toen hij model stond voor de ‘Fluitspeler’ was hij zeventien, een jongeman tussen puberteit en volwassenheid in.’</p>
<p>John Breed was een puur Hollandse jongen, maar zijn ontluikende mannenlichaam kon perfect dienen als voorbeeld voor Buma’s weergave van de Javaanse jongen Si Bengkok. Met het beeld in het Zuiderpark eerde Buma schrijver en journalist Augusta de Wit (1864-1939), in het bijzonder haar bekendste en meest succesvolle novelle ‘Orpheus in de dessa’ uit 1903. Eén van de hoofdpersonen daarin is de arme Javaanse jongen Si Bengkok. Net als Orpheus speelt hij prachtige, betoverende muziek. Daarmee lokt de inheemse jongen de Nederlandse ingenieur Willem Bake. Er ontstaat een vriendschap die Si Bengkok uiteindelijk het leven kost, zoals Orpheus’ liefde voor Eurydice hem fataal werd.</p>
<p>Getuige de eenvoudige en herkenbare vormen van de ‘Fluitspeler’ volgde Buma de naturalistische stijl na van haar leermeester Albert Termote (1887-1978). Maar dan zonder het flamboyante dat diens beelden dikwijls hadden. De traditionele uitbeeldingswijze weerhield Buma er overigens niet van in een – voor die tijd – zeer modern materiaal te werken. De ‘Fluitspeler’ is namelijk een van de eerste beelden van schokbeton in Nederland.</p>
";Schokbeton;in het Zuiderpark bij De Villierskopje;Fluitspeler (Orpheus in de dessa), Lidi Buma - van Mourik Broekman, 1942;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Lidi-Buma-Van-Mourik-Broekman-Fluitspeler.mp3; Henriëtte Roland Holstweg;52.0591886866285;4.28076246785581;;Henriëtte Roland Holstweg;Buma - van Mourik Broekman, Lidi;;;;79120.8775941032;452898.912095282
391;Flora;"<p>Wie wat bewaart, heeft wat. Marian Gobius had het model van haar zandstenen beeld ‘Flora’ gelukkig na jaren nog niet weggedaan. En dat kwam heel goed uit. Vandalen hadden het kwetsbare, naakte meisje van zandsteen in 1980 vernield. Er zou een nieuwe versie van het beeld uit 1945 komen. Om vernielers geen tweede kans te geven, werd het beeld in duurzaam brons uitgevoerd. Sinds 1985 staat ‘Flora’ weer waar ze hoort, in het rosarium van het Zuiderpark.</p>
<p>Toen ‘Flora’, de Romeinse godin van de bloei van bloemen, de lente en het veldgewas, werd onthuld, was Gobius’ beeldhouwcarrière al een eind op streek. Ze had zich in 1934 als zelfstandig beeldhouwer in Voorburg gevestigd. In de jaren daarna maakte en verkocht ze tientallen beelden: portretten, tuinbeelden, kinderkopjes en een aantal oorlogsmonumenten. In Den Haag staan enkele tuinbeelden van haar, waar ‘Flora’ er één van is.</p>
<p>De jonge godin is slechts gehuld in een dikke bloemenslinger. Ze is lieflijk en gracieus. Maar Gobius liet het daar niet bij. Ze gaf ‘Flora’ ook iets stoers mee. De naaktheid, die meestal kwetsbaar maakt, wordt teniet gedaan door ‘Flora’s’ heldhaftige uitstraling. Zoals het een echte godin betaamt. Daarnaast heeft de godin de menselijke warmte die Gobius in al haar beelden legde. Alleszeggend in dat kader is haar uitspraak in ‘Het Binnenhof’ in 1990: ‘Ik wil smoelen met karakter.’ Ze wilde doordringen tot de ziel van degene die ze uitbeeldde. En dat deed ze in haar kenmerkende naturalistische trant. Gobius wond er geen doekjes om: abstracte kunst was niets voor haar.</p>
";brons / steenachtig;in het Rosarium van het Zuiderpark;Flora, Marian Gobius, 1945;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Marian-Gobius-Flora.mp3;Unnamed Road, 2533 Den Haag, Nederland;52.056758077478925;4.287318783150464;;Unnamed Road;Gobius, Marian;;;;79566.3858530385;452621.67575873
438;Object;"<p>Aan de Zeekant staat een vierkante bakstenen meetpost op een bestrate zeewering waarin een trapopgang gemetseld is. Op gepaste afstand doemt de vuurtoren op. In vergelijking met die blikvanger valt de meetpost op de hoek van de Vissershavenweg in het niet. Het gebouwtje oogt wel robuust, maar het is te laag om de status van blikvanger te verdienen. Vergelijkingen met een obelisk of een monolithische zuil gaan mank. De fantasieloze architectuur van het bouwwerk draagt niet bij aan de uitstraling ervan. Wat overblijft is de markante plek bij de haven van Scheveningen.</p>
<p>Om het uiterlijk van het gebouwtje aantrekkelijker te maken is aan één van de bakstenen muren een wandobject van Jack van Osnabrugge aangebracht. De vormgeving vertoont sterke overeenkomsten met het vrijstaande beeld van dezelfde kunstenaar aan de Van Boetzelaerlaan, met dien verstande dat het wandobject geen doorkijkmogelijkheid biedt, waardoor de ruimtelijke werking geminimaliseerd wordt.</p>
<p>Van Osnabrugge is vooral bekend geworden met de sieraden. Samen met zijn partner Ariette van Osnabrugge heeft hij een ateliergalerie aan de Bloemgracht, in het hartje van de Amsterdamse Jordaan. Daar verzorgen zij ook cursussen voor edelsmeden en exposeren zij zowel eigen werk als dat van collega’s. Tot 1980 runde het kunstenaarsduo een vergelijkbare ateliergalerie aan de Prinsegracht in Den Haag. Sieraden van Jack van Osnabrugge zijn onder meer aangekocht door het Gemeentemuseum Den Haag.</p>
<p>Opmerkelijk is de wisselwerking die bij deze kunstenaar incidenteel ontstaat tussen sieraadkunst en monumentale opdrachten. Hij realiseerde onder meer een speelobject bij een lagere school en enkele ruimtelijke objecten. De vormgeving van het wandobject aan de Zeekant is verwant aan die van de sieraden. Uiteraard verschillen de formaten, maar de ordeningsprincipes zijn vergelijkbaar. Alles draait om de logische samenhang en weloverwogen compositie van vormen, vlakken en volumes en om de wisselwerking tussen vorm en restvorm.</p>
";ijzer;aan gevel meetpost hoek Vissershavenweg;Object, Jack van Osnabrugge, 1976;Ralph Kämena;Wim van der Beek, eindredactie Sandra Spijkerman;;Strandweg 3l, 2586 JK Den Haag, Nederland;52.10301148839955;4.266299215159899;3l;Strandweg;Osnabrugge, Jack van;;;;78204.3371425088;457789.396168406
439;Paard met vrouw en kind en paard met kind;"<p>‘Het was ook in een heel strenge winter, toen ik met mijn Vader’s beitels een paardje in hout sneed. Vijf jaar was ik toen. Sindsdien ben ik blijven beeldhouwen. Paarden hebben nog mijn bijzondere voorliefde. Waar ik maar kan, bij bruggen of ornamenten, pas ik ze toe,’ aldus beeldhouwer Albert Termote in ‘Het Binnenhof’ van 28 maart 1947. Als illustratie is bij het artikel het bekende steigerende paard met vrouw en kind op de brug bij het Vaillantplein uit 1939 geplaatst.</p>
<p>Bij ‘Paard met vrouw en kind’ hoort ‘Paard met kind’ dat op de andere brugleuning staat. Met hun weelderige manen, gespierde lijven, wijd opengesperde neusgaten en opgerichte voorbenen zijn de paarden van een barokke uitbundigheid, die we nauwelijks in de Hollandse beeldhouwkunst aantreffen. De ranke berijders lijken nietig op hun monumentale paarden, maar zijn desondanks in dezelfde barokke stijl weergegeven.</p>
<p>Vooral in zijn ruiterbeelden vlamt Termotes Vlaamse natuur op. Uit de tengere ruiters met hun dunne ledenmaten blijkt de invloed van de Belgische beeldhouwer George Minne (1866-1941), waar hij al tijdens zijn opleiding aan de Gentse Academie werkte als uitvoerder.<br />
Termote vluchtte in de Eerste Wereldoorlog (1914-1918) vanuit België naar het neutrale Nederland. Na wat omzwervingen vestigde hij zich in 1922 definitief in Voorburg. Daar kwam zijn artistieke loopbaan goed op gang. Hij kreeg opdracht na opdracht. In 1938 vroeg de gemeente Den Haag hem de uiteinden en de leuningen van de brug bij het Vaillantplein te decoreren.</p>
<p>Voor de beelden in het midden van de leuningen werd 13.000 kilo kalksteen zijn atelier binnengerold. Assistenten hakten daarvan zo’n vijfduizend kilo weg. De uiteindelijke afwerking deed de kunstenaar altijd zelf, naar eigen zeggen ‘om er het sentiment in te leggen’.</p>
";natuursteen;midden van brugleuningen;Paard met vrouw en kind en paard met kind, Albert Termote, 1939;Ralph Kämena;Nicole Spaans, eindredactie Sandra Spijkerman;; ;52.0709013331337;4.30107258591597;;;Termote, Albert;;;;80533.1568827835;454180.907386964
440;Bok, ram, leeuw en stier;"<p>‘Bok, ram, leeuw en stier’, deze vier dieren sieren sinds 1939 de uiteinden van brugleuningen bij het Vaillantplein. Ze zijn alle vier in liggende houding uitgebeeld. Een rustige pose, die de robuuste dieren iets zachtaardigs geeft. Naar verluidt symboliseren ze de sterrenbeelden steenbok, ram, leeuw en stier. Gemaakt door beeldhouwer Albert Termote, horen ze bij de twee grote ruiterbeelden op de leuningen in het midden van de brug, die hij ook vervaardigde.</p>
<p>De vier rustende dieren vormen een tegenwicht tegen de wild steigerende paarden met berijders op de brugleuningen. Verder valt aan ‘bok, ram, leeuw en stier’ de verwantschap in houding op met ‘ezel, koe, hert en paard’ van Dirk Bus uit 1931. De in Vlaanderen geboren Termote heeft deze diersculpturen aan de uiteinden van de brug aan de Lijnbaan zeker gekend, want hij woonde vanaf 1922 in Voorburg. Overigens heeft Termote de dieren naturalistischer en minder gestileerd weergegeven dan Bus.</p>
<p>In 1915 arriveerde Termote in Nederland en hij studeerde drie jaar in Amsterdam. Zijn artistieke praktijk zette hij in 1918 op in Volendam, om uiteindelijk van 1922 tot zijn dood in 1978 in Voorburg een vaste stek te vinden. Daar maakte hij talloze beelden, die in heel Nederland zijn geplaatst. Termotes carrière verliep glansrijk.</p>
<p>Vier jaar voor zijn overlijden kwam hij nog in het nieuws. Geholpen door zijn kleinzoon sloeg hij zijn gipsmodellen stuk om zijn atelier te ontruimen. ‘Als je ermee eindigt zit je met ontzettend veel werk dat weg moet. Het was wel eventjes vervelend, veertig jaar zat ik daar. Al die grote dingen heb ik daar gemaakt. De modellen zijn stukgeslagen of weggegeven,’ zegt de 85-jarige beeldhouwer in het NRC van 5 augustus 1972. Hij vond de modellen niet meer van belang. De definitieve beelden staan immers door het hele land.</p>
";natuursteen / graniet;uiteinden van brugleuningen;Bok, ram, leeuw en stier, Albert Termote, 1939;Ralph Kämena;Nicole Spaans, eindredactie Sandra Spijkerman;;Vaillantbrug, Centrum, 2526 HX Den Haag, Nederland;52.070937158900364;4.300953832506171;;;Termote, Albert;;;;80525.0750138912;454185.014818918
490;Synthetische constructie F8-1B;"<p>Bij het zien van de streng geometrische ‘Synthetische constructie’ aan de Plesmanweg zou je niet direct denken dat de natuur het uitgangspunt vormt voor het werk van Joost Baljeu. Maar net als Mondriaan zocht Baljeu naar de structuren die ten grondslag liggen aan de grillige verschijningsvormen van de natuur. Doel was om zo een nieuwe, universeel geldende vormentaal te creëren. De kubussen in ‘Synthetische constructie’ zijn gestapeld rond een loodrechte lijn. De spiraalvorm die zo ontstaat, was volgens Baljeu verwant aan de natuur waarin alles zich om kernen beweegt.</p>
<p>Baljeu was een belangrijke exponent van de abstract geometrische beweging in Nederland na 1945. Veel kunstenaars namen in die tijd afstand van het realisme uit de jaren dertig dat besmet was geraakt met het nationalistische ‘gesundes Volksempfinden’ uit het nazi-tijdperk. Er ontstond weer belangstelling voor de abstracte kunst van de avant-garde uit de eerste decennia van de twintigste eeuw, met vertegenwoordigers als Mondriaan en Van Doesburg.<br />
Toen Baljeu na een kortstondig uitstapje naar de literatuur in 1952 weer ging schilderen, maakte hij een snelle ontwikkeling door. Hij begon met het maken van schilderijen waarin kleurvlakken tegen elkaar werden afgezet. Om de ruimtelijke illusie concreet te maken, componeerde hij de kleurvlakken tot reliëfs die geleidelijk steeds ruimtelijker werden en resulteerden in monumentale constructies. Baljeu was als kunstenaar, schrijver en docent zeer actief. Zo was hij oprichter van het tijdschrift ‘Structure’, waaraan geestverwante kunstenaars en architecten bijdragen leverden.</p>
<p>Geometrische abstractie is later door velen verworpen als te afstandelijk. Voor Baljeu gold echter het tegendeel. Hij was een gevoelig idealist die juist door het samengaan van kunst en architectuur een harmonische omgeving wilde creëren. Baljeu is dan ook één van de weinige kunstenaars geweest, die zijn geometrisch abstracte doelstellingen tot het eind toe trouw bleef.</p>
";ijzer / steenachtig;Hubertuspark, talud Hubertusviaduct;Synthetische constructie F8-1B, Joost Baljeu, 1978;Ralph Kämena;Lidwien Nielander, eindredactie Sandra Spijkerman;; Plesmanweg;52.0972131069462;4.3069651596592;;Plesmanweg;Baljeu, Joost;;;;80980.7041813286;457102.071528981
491;Monument Albert Plesman;"<p>Sinds lang geldt de Koninklijke Luchtvaartmaatschappij, kortweg KLM, als onze nationale trots. Dat de luchtvaartmaatschappij kon uitgroeien tot een van de grootste ter wereld is mede te danken aan Albert Plesman. Plesman (1889-1953) wordt beschouwd als een van de belangrijkste luchtvaartpioniers. In 1919 organiseerde hij de Eerste Luchtvaart Tentoonstelling Amsterdam. Deze expositie vormde de opmaat voor de oprichting van de KLM. Daar was Plesman achtereenvolgens administrateur, directeur en na de Tweede Wereldoorlog president-directeur.</p>
<p>Na zijn overlijden in 1953 werd er een comité in het leven geroepen dat een monument wilde oprichten. Het comité dacht in eerste instantie aan een beeld dat Plesman zou herinneren en tegelijkertijd de burgerluchtvaart zou verbeelden. Vier gerenommeerde beeldhouwers werd een ontwerp gevraagd. Uiteindelijk bleek het niet het gewenste resultaat op te leveren. Toen heeft het comité de verbeelding van de luchtvaart losgelaten en Mari Andriessen opdracht gegeven voor een monument voor Plesman.</p>
<p>De keuze voor Andriessen was niet zo gek. Het monument moest durf, kracht, doorzettingsvermogen en zelfvertrouwen verbeelden, allemaal eigenschappen van Plesman. Andriessen had met zijn sculpturen, waaronder ‘de Dokwerker’ in Amsterdam, bewezen dat hij daartoe in staat was. Hij heeft Plesman ten voeten uit weergegeven: armen op de rug, leunend in de wind en met het hoofd omhoog en de blik gericht op een vliegtuig in de lucht. Ook al is het uit grove klodders opgebouwd, de gelijkenis blijkt goed.</p>
<p>Op 7 oktober 1959 werd het monument op de hoek van de professor Teldersweg en de Plesmanweg onthuld. Die locatie was samen met Andriessen gekozen. De beeldhouwer is zelfs met een dummy van bordkarton gaan kijken hoe het monument het beste zou afsteken tegen het kantoorgebouw van de KLM daarachter. Wegverbeteringen vormden in 1967 de aanleiding om het beeld te verplaatsen naar de ingang van het St. Hubertuspark aan de Plesmanweg.</p>
";brons / steenachtig;gazon, hoek St. Hubertusweg;Monument Albert Plesman, Mari Andriessen, 1967;Ralph Kämena;Sandra Spijkerman;;Sint Hubertusweg 3, 2597 JH Den Haag, Nederland;52.09823677186145;4.30443275723039;3;Sint Hubertusweg;Andriessen, Mari;;;;80808.888636082;457218.540280878
492;"Onafhankelijkheidsmonument &#8211; Monument 1813";"<p>Bij de realisatie van Monument 1813, het grootste 19e eeuwse monument in Nederland, komt voor het eerst in de beeldhouwkunst de tegenstelling tussen katholieken en protestanten scherp naar voren. Het classicistische ontwerp van schilder/beeldhouwer Johan Koelman en architect Willem van der Waayen Pieterszen won de in 1863 uitgeschreven wedstrijd. Velen gaven echter de voorkeur aan het neogotische ontwerp van architect Cuypers. Daar was het organiserend comité tegen. Het was van mening dat de ‘roomse’ neogotiek niet, en het classicisme wel paste bij het overwegend protestante Nederland. Een felle polemiek volgde.</p>
<p>Niettemin gingen Koelman en Van der Waayen samen met de beeldhouwers Theo Simons en de Belgische broers Joseph en Jacques Jaquet aan het werk. Zij voltooiden het nationaal gedenkteken op Plein 1813 in 1869. In het monument, een initiatief van de ‘Vereeniging van en voor Nederlandse Industrieelen’, zijn de gebeurtenissen rond het einde van de Franse overheersing (1795-1813) verwerkt. Ook zijn personages die een prominente rol speelden bij de onafhankelijkheid opgenomen. Zo laten de reliëfs aan de achterzijde de landing van erfprins Willem I vanuit Engeland in Scheveningen en het uitsteken van de Oranjevlag zien. Ook zijn de grondleggers van het nieuwe koninkrijk, Van der Duyn van Maasdam, Van Hogendorp en Van Limburg Stirum, weergegeven. Het Driemanschap bereidde de terugkeer van de prins voor. Prins Willem I nam na de slag bij Waterloo (1815), waar Napoleon definitief werd verslagen, de koningstitel aan. Hij staat dan ook als Koning Willem I aan de voorzijde, zijn rechterhand geheven om de eed op de nieuwe grondwet af te leggen. Personificaties van de godsdienst en de geschiedenis flankeren de koning. Bovenop het bouwwerk prijkt de Nederlandse Maagd, in haar hand de Nederlandse vlag met wimpel, de Nederlandse Leeuw achter haar en onder haar de wapens van de negen provinciën en van Oranje.</p>
";brons / zandsteen hardsteen granito;;Onafhankelijkheidsmonument - Monument 1813, Jacques Jaquet, Johan Philip Koelman, Joseph Jaquet, Theo J. Simons , Willem Cornelis Waayen Pieterszen, 1869;Ralph Kämena;Nicole Spaans, eindredactie Sandra Spijkerman;;Plein 1813 4, 2514 JR Den Haag, Nederland;52.08622187384626;4.304923757335484;4;Plein 1813;Jaquet, Jacques;Koelman, Johan Philip;Jaquet, Joseph;Simons, Theo J.;80822.5983626515;455881.376160189
344;Juliana van Stolbergmonument;"<p>‘Ongeveer driehonderd mensen hebben zondag rond het middaguur bij het monument Juliana van Stolberg (1506-1580) op de Koningin Marialaan in Den Haag deelgenomen aan de zestigjarige herdenking van het bombardement op Bezuidenhout.’ Zo opende het artikel in de Haagsche Courant van 7 maart 2005 over de herdenking van het Engelse bombardement tegen Duitse V2-raketten op 3 maart 1945. Daarbij vielen honderden doden en raakten vele duizenden dakloos. Het Juliana van Stolbergmonument uit 1930 vormde het middelpunt van de plechtigheid en kwam in een zee van bloemen te staan.</p>
<p>Nu bloemen, toen bommen. Het beeld van beeldhouwer Bon Ingen Housz en architect Dirk Roosenburg stond op het Louise de Colignyplein, middenin het getroffen gebied en bleef als door een wonder gespaard. In 1954 moesten de streng godsdienstige, intelligente en vooral sterke stammoeder van het Oranjehuis en haar zonen verhuizen vanwege stedenbouwkundige ingrepen.</p>
<p>Aan de Koningin Marialaan werd een goede locatie gevonden. Als weduwe trouwde Juliana in 1531 Willem van Nassau. Ze kreeg zeven dochters en vijf zonen: Willem de Zwijger, Adolf, Johan, Hendrik en Lodewijk. Het geloof speelde een belangrijke rol in het gezin. In de winter van 1570/71 vonden er op kasteel Dillenburg theologische discussies plaats. Het gevolg hiervan was dat Juliana en al haar kinderen het lutheranisme verruilden voor het calvinisme. Haar zonen inspireerde ze tot grote daden voor de Nederlanden. Ze heerste over haar familie, zoals ze nu over de omgeving van het Bezuidenhout lijkt te heersen.</p>
<p>Niet alleen haar kleding en pose weerspiegelen haar aard, ook de vormgeving draagt daartoe bij. De strenge vlakbehandeling en lijnvoering, haar straffe houding met de uitgestrekte handen op de zuilen en haar lange gewaad en devoot kapje drukken het uit: ze was een diepgelovige en dominante vrouw. Ingen Housz heeft dat scherp gezien.</p>
";Natuursteen;middenberm hoek Juliana van Stolberglaan;Juliana van Stolbergmonument, Bon Ingen Housz en Dirk Roosenburg, 1930;Ralph Kämena;Nicole Spaans, eindredactie Sandra Spijkerman;;21 Koningin Marialaan;52.0833221572798;4.33502494183989;21;Koningin Marialaan;Bon Ingen Housz;Roosenburg, Dirk;;;82880.9008571383;455528.4505177
345;Zebraklok;"<p>Veel haastige reizigers hebben decennialang hun trein toch nog gehaald, dankzij de goed zichtbare, gestreepte klok op het plein voor het Centraal Station. Ondanks dat hij daar al enkele jaren weg is, staat hij in ieders geheugen gegrift. In 1975 had ontwerper/kunstenaar Jaap Karman van de gemeente Den Haag en de Nederlandse Spoorwegen de opdracht gekregen voor een monumentale klok. Twee jaar later werd hij onthuld. Hij kreeg direct de bijnaam zebraklok.</p>
<p>Door kortsluiting liep de klok al snel ernstige brandschade op. De hoge reparatiekosten zorgden er bijna voor dat hij werd gesloopt. De vereniging ‘Vrienden van Den Haag’ vond dat de hofstad niet zonder zijn zebraklok kon en kwam in actie. In 1988 was de klok in volle glorie hersteld. Gezien alle verbouwingen in en rondom het Centraal Station staat de klok sinds 2016 op de gemeentewerf. Het is de bedoeling dat hij terugkeert, zodra het plein klaar is.</p>
<p>Ook al draagt het monumentale uurwerk de bijnaam zebraklok, toch was het dier voor Karman geen uitgangspunt. Behalve voor de aanduiding van uren, zijn de zwarte strepen er om tegenwicht te bieden aan de chaos van verticale en horizontale lijnen op en rond het plein. Juist omdat ze regelmatig zijn verdeeld over het beeldvlak, onderscheidt de klok zich van zijn drukke omgeving.</p>
<p>Dat de klok is opgebouwd uit twee piramiden – met de onderzijden tegen elkaar – is typerend voor Karman. Al zijn ruimtelijke werken stelt hij samen uit robuuste geometrische vormen. Door de piramiden heen steken drie cirkelvormige wijzerplaten. Piramiden en wijzerplaten zijn van perspex en staan op een stalen paal. Ruim zes meter boven het plein doorbreekt het kunstwerk niet alleen de wirwar aan lijnen, het fungeert zelfs als rustpunt in de drukke omgeving. Als de verlichting in de klok ’s avonds aangaat, is dat effect nog sterker.</p>
";staal / aluminium / perspex;bij Centraal station;Zebraklok, Jaap Karman, 1977. Zwartwit foto oude situatie Stationsplein.;Ralph Kämena/Gemeente Den Haag;Nicole Spaans, eindredactie Sandra Spijkerman;;1106 Koningin Julianaplein;52.0818148175704;4.32317719041312;1106;Koningin Julianaplein;Karman, Jaap;;;;82066.4054771704;455372.593869235
346;Internationaal Homomonument Den Haag;"<p>Slachtoffers van discriminatie herdenken en tegelijkertijd mensen met een homoseksuele geaardheid van nu emanciperen: dat stond de Haagse gemeenteraad in 1986 voor ogen met het Homomonument voor hun stad. Het moest er nog tijdens hun zittingsperiode (tot 1990) komen. Weliswaar had Amsterdam al een homomonument, maar vanwege de internationale uitstraling naar de vele hier gehuisveste ambassades en het Internationale Gerechtshof vond de raad zo’n gedenkteken ook wenselijk in Den Haag.<br />
Om deze wens te realiseren werd de Stichting Homomonument Den Haag Internationaal opgericht. In een advertentie nodigde de stichting samen met de Gemeentelijke Commissie Beeldende Kunst (GCBK) kunstenaars uit voorstellen te doen voor een homomonument waarin herkenning en erkenning van homoseksualiteit zijn verbeeld. De voorkeur ging uit naar een abstract of symbolisch aandachtspunt.<br />
Uit 47 inzendingen is de Haagse kunstenaar Theo ten Have gekozen. Zijn ontwerp, met de bekende roze driehoek als vertrekpunt, werd eind 1988 goedgekeurd. Het duurde echter tot 1993 voordat zijn abstracte, dynamische krul in lichtroze en lichtblauw gespoten staal werd onthuld. Omdat de eerder vastgestelde locatie niet beschikbaar bleek, is het uiteindelijk geplaatst aan de Aletta Jacobsweg tegenover Madurodam. Op de smalle strook groen daar kwam het monument al snel in de verdrukking. Daarom verhuisde het in 2015 naar de groenstrook op de Koningstunnel. Daar liggen sindsdien ’s zomers jong en oud rond het beeld en vindt op 4 mei een jaarlijkse herdenking plaats. De nieuwe locatie geeft zo meer zichtbaarheid aan beeld én boodschap: iedereen moet zichzelf kunnen zijn in het openbaar.<br />
Het ruim 7 meter hoge beeld is gemakkelijk als van Ten Have herkenbaar. Het bezit dezelfde dynamiek als veel van diens kleinere sculpturen. Zijn beelden lijken gestolde cirkelende of draaiende bewegingen. Dans is dan ook een terugkerend thema in zijn oeuvre. Dat is ook in het Homomonument terug te zien.</p>
";ijzer;in het parkje op de Koningstunnel;Internationaal Homomonument Den Haag, Theo ten Have, 1993;Ralph Kämena;Sandra Spijkerman;;Koningstunnel 2514, 2514 AN Den Haag, Nederland;52.082423929835926;4.319975679622532;2514;Koningstunnel;Have, Theo ten;;;;81847.9651129018;455443.578935364
392;Driedelig plastiek;"<p>Schijn bedriegt. En dat geldt zeker voor ‘Driedelig plastiek’ in het Zuiderpark. Het kunstwerk dat beeldhouwer Eric Boot in 1970 vervaardigde en oorspronkelijk op het talud van het Leeghwaterplein stond, lijkt van brons, maar is van kunststof. Van dichtbij ziet een kenner dat wellicht. Toch zullen de meeste passanten door kleur en oppervlaktestructuur denken dat het hier om een echte brons gaat.</p>
<p>Boot is er niet op uit de kijker te misleiden. Waarschijnlijk koos de kunstenaar voor steriet omdat deze kunststof in tegenstelling tot brons zelf te gieten is. Ook al liet Boot het daadwerkelijke gieten aan collega-beeldhouwer Rob Pleysier over. Daarnaast kan dit materiaal gemakkelijk worden gekleurd. De kleur wordt bepaald door de standplaats. En aangezien Boots beelden dikwijls in een parkachtige omgeving staan, hebben ze veelal rustige tinten als grijs- of groenbruin.<br />
Belangrijker nog dan materiaal of kleur zijn voor Boot de vorm, het ritme en het contrast. Hij werkt met vlak en cirkel, massa en gat, met licht en donker. Dat soort tegenstellingen smeedt hij samen tot een uitgebalanceerd geheel. ‘Driedelig plastiek’ is daar een voorbeeld van. De afwisseling van vorm zorgt voor een prettig ritme.</p>
<p>Veel beeldhouwers van de 20e eeuw gingen bij de vervaardiging van hun kunst niet uit van de zichtbare werkelijkheid. Bij Boot, die zijn carrière als zelfstandig beeldhouwer in 1963 begon, is dit niet anders. Zijn beelden zijn abstract met holtes en bollingen, met open en gesloten vormen. Op dat punt doet Boots werk denken aan dat van Henry Moore (1898-1986). Maar deze internationaal vermaarde Engelse beeldhouwer ging juist wel uit van wat hij zag. Moore abstraheerde, maar bleef de figuratie uiteindelijk trouw. Boot kwam langs een heel andere weg tot zijn vormentaal, langs die van de pure verbeelding.</p>
";Steriet (kunststof); In het Zuiderpark op de hoek met het Roggeveld;Driedelig plastiek, Eric Boot, 1970;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Eric-Boot-Driedelig-plastiek.mp3;Johanna Naberweg 5, 2533 Den Haag, Nederland;52.055819162183354;4.28693817043408;5;Johanna Naberweg;Boot, Eric;;;;79538.7006539247;452517.617645838
393;Doorenbos, S.G.A.;"<p>Bij de ingang van het Zuiderpark aan het Veluweplein hangen twee heren. In brons wel te verstaan en alleen hun hoofd is afgebeeld. Op de plaquette aan de rechterkant staat een portret van S.G.A. Doorenbos, links zien we P. Droogleever Fortuijn. Dat hun portretten de ingang sieren van dit grote park met sportvoorzieningen voor de hele stad heeft onmiskenbaar te maken met de rol die zij speelden bij het ontstaan ervan. Waar Droogleever Fortuijn sport en spel voor alle bevolkingslagen stimuleerde, was Doorenbos van belang voor de beplanting en realisatie van het Zuiderpark.</p>
<p>Simon Doorenbos (1891-1980) volgde in 1927 Pieter Westbroek op als directeur der Gemeentelijke Plantsoenendienst. Had Westbroek samen met tuinarchitect Dirk Versteeg het park ontworpen, Doorenbos bedacht met welke planten dat ontwerp zou worden ingevuld. Bovendien gaf hij in de crisisjaren leiding aan werkzoekenden die het park daadwerkelijk aanlegden.</p>
<p>Maar Doorenbos is niet alleen als directeur van de Haagse Gemeentelijke Plantsoenendienst belangrijk geweest. Hij staat ook bekend als een goede bomen- en plantenkenner. Geen wonder dat hij in 1924 medeoprichter was van de Nederlandse Dendrologische Vereniging. Deze vereniging promoot de naamgeving van houtige gewassen op kwekerijen en verspreidt kennis over het gebruik daarvan in tuinen, openbaar groen en landschap.</p>
<p>Doorenbos was van 1928 tot 1962 voorzitter van de Nederlandse Dendrologische Vereniging. Vanwege zijn verdiensten voor de dendrologie en voor de vereniging vroeg het verenigingsbestuur de Rotterdamse beeldhouwer Willem Verbon een penning en een plaquette te ontwerpen voor Doorenbos. De penning voor leden van verdienste, de plaquette voor de ingang van het Zuiderpark. Verbon, die vooral bekendheid geniet vanwege zijn figuratieve sculpturen, vaak van historische figuren (‘Wilhelmina’ (1998) en ‘Eramus’ (2001), Kop van Zuid Rotterdam), zorgde voor een realistisch en goedgelijkend portret. Op 14 april 1978 werd de plaquette in aanwezigheid van Doorenbos onthuld.</p>
";Brons;bij hoofdingang Zuiderpark op de zuil rechts;Doorenbos, S.G.A., Willem Verbon, 1978;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Willem-Verbon-S.G.A.-Doorenbos.mp3;Meester P. Droogleever Fortuynweg 3, 2533 SR Den Haag, Nederland;52.05853627846283;4.291665033108796;3;Meester P. Droogleever Fortuynweg;Verbon, Willem;;;;79867.4350020879;452814.992322739
394;Dolfijn;"<p>Ooit stond deze prachtig gestileerde dolfijn bovenop villa ‘De Dolphijn’ aan de chique Badhuisweg. Dit pand op nummer 141 was tussen 1901 en 1904 gebouwd door de later (regionaal) bekend geworden architect S. de Clercq en werktuigbouwkundige J.J.L. Bourdrez. Beeldhouwer Jan Altorf vervaardigde de markante sculptuur op het dak.</p>
<p>De dolfijn is bij uitstek een voorbeeld van wat wel bouwbeeldhouwkunst wordt genoemd, een kunstvorm die rond 1900 in zwang raakte. Weliswaar vormt het dier geen geheel met de architectuur, maar de manier waarop het uit het één blok steen is gehouwen, is vergelijkbaar met de werkwijze van kunstenaars als Hildo Krop (Amsterdamse School) en de iets oudere Lambertus Zijl. Geen enkel deel, zelfs de staart niet, steekt buiten het blok. Daardoor én door de sterke stilering oogt het decoratief. Dat er een dier is verbeeld is typerend voor Altorf. Dat geldt eveneens voor de nauwkeurige afwerking en het gebruik van afgeschuinde hoeken.</p>
<p>Maar hoe komt zo’n beeld voor een villa nu in het Zuiderpark terecht? In 1938 moest de villa wijken voor nieuwbouw: flat Dennehove kwam er voor in de plaats. Het beeld op het dak werd gekocht door de heer C.J. Driesschen. Hij was inspecteur van de Stichting Haagse Sport en Speelterreinen, vanaf 1947 de Stichting Lichamelijke Opvoeding. Deze man schonk in 1940 het beeld, samen met een bank, aan de stichting en liet beide plaatsen naast de vijver in het Zuiderpark bij het ADO-terrein.</p>
<p>In de jaren zeventig werd het terrein van de spartelvijver omgebouwd tot modelspoorbaan. Destijds kreeg de dolfijn een plaats bij de ingang. Tegenwoordig flankeert het dier de brug aan de Johanna Naberweg middenin het park.</p>
";Steen;naast de brug;Dolfijn, Jan Altorf, 1904;Ralph Kämena;Sandra Spijkerman;https://www.orenenogentekort.nl/wp-content/uploads/2022/09/Jan-Altorf-Dolfijn.mp3;Johanna Naberweg, 2533 Den Haag, Nederland;52.05412494612886;4.283498249622082;;Johanna Naberweg;Altorf, Jan;;;;79299.9222384075;452332.718725099
441;Ritme;"<p>Roestvrij staal. Geometrische vormen. Drie steriele dozen, hoog en smal met een gebogen en gesloten bovenkant staan voor de Cor Emousschool aan de Twickelstraat. Het heet ‘Ritme’ en is van beeldhouwer Phil van de Klundert. ‘Ritme’ omdat de dozen, of zijn het boeken?, volgens een vaste maat telkens iets groter worden.</p>
<p>Wie de latere poëtische houten creaties van Van de Klundert kent, kan zich nauwelijks voorstellen dat ‘Ritme’ van zijn hand is. Hij maakte het beeld in 1981, in de geest van het constructivisme. Het ging hem om de vorm en het construeren. In de jaren zeventig werkte Van de Klundert vaak met zacht, flexibel rubber. Puur of in combinatie met harde, onbuigzame metaalplaten. Hij ‘naaide’ bijvoorbeeld roestvrijstalen platen aan elkaar met een dikke rubber ‘draad’, waardoor de verbinding een sterk accent kreeg. De constructie mocht gezien worden. Ditzelfde deed hij later met bouten en moeren door ze sterk te vergroten. Niet alleen liet Van de Klundert hiermee zien hoe de onderdelen van zijn objecten aan elkaar waren gezet, ook maakte hij zo simpele, functionele, verbindingselementen tot autonoom onderdeel van zijn kunst. Van de Klundert was gefascineerd door de schoonheid van de zeskantige vorm van de bout en de moer en wilde de esthetische waarde ervan benadrukken.</p>
<p>Het verbeelden van gewone dingen leidde overigens tot twee opmerkelijke kunstwerken in zijn oeuvre. Haaks op zijn constructivistische vormentaal van toen staan ‘Kunstfruit’ uit 1975, waarvan in 2007 alleen de banaan nog over is, en het ‘Tonnenmonument’ uit 1979. Geen geometrie of abstractie, maar direct ontleend aan de werkelijkheid.<br />
Een compleet andere werkelijkheid is na midden jaren negentig uitgangspunt voor Van de Klundert. In de natuur vindt hij dan zijn inspiratie. Geabstraheerde landschappen van ruw hout en leisteen, soms in combinatie met een herkenbaar element in brons, groeien als het ware onder zijn handen. Het construeren is passé.</p>
";roestvast staal;;Ritme, Phil van de Klundert, 1981;Ralph Kämena;Nicole Spaans, eindredactie Sandra Spijkerman;;5 Twickelstraat;52.0501652781446;4.3060201408974;5;Twickelstraat;Klundert, Phil van de;;;;80837.997110784;451868.962885965
442;Ritmische zuil;"<p>Het roestvrijstalen beeld ‘Ritmische zuil’ uit 1976 past in de traditie van het constructivisme. Het is een abstracte constructie in een strenge geometrische vormentaal, waar dynamiek een belangrijk onderdeel van is. Doordat de holle, vierkante zuil deels op een onregelmatige manier is opengewerkt, ontstaat bij de juiste lichtval een levendig spel van licht- en donker. Een dynamisch lichtspel als weergave van de ongrijpbare fenomenen ruimte en tijd.</p>
<p>Destijds bewoog de maker, Pim van der Maas, zich in kringen van Haagse constructivisten als Henk van der Plas (1936), met wie hij ook wel exposeerde. De eerste twintig jaar van zijn carrière als beeldhouwer staan in het teken de geometrische abstractie. Van der Maas vervaardigt dan eenvoudige, ijle buisconstructies en beelden samengesteld uit driehoeken, rechthoeken en vierkanten van plaatstaal, zoals zijn ‘Compositie’ uit 1968 en ‘Ritmische zuil’ aan de Thorbeckelaan.</p>
<p>Rond het midden van de jaren tachtig komt er een omslag. In 1984 gaat hij naast metaal ook in hout werken. Met zijn keuze voor dit – naar eigen zeggen veel warmere materiaal – verandert het karakter van zijn beelden. Ze blijven abstract, maar de vormgeving wordt zachter en ronder. Er verschijnen kegels en ovalen, golvende en gebogen lijnen, en later vormen die lijken op bladeren, vissen en vleugels. Hij bouwt zijn houten beelden op uit verschillende lagen, die hij stuk voor stuk grillig inkerft. Uit deze inkervingen ontwikkelden zich op den duur tekens, die Van der Maas ‘schrifturen’ noemt. Van der Maas brengt de ‘schrifturen’ aan door een kunstwerk op verschillende plaatsen in te kerven. De zo ontstane inkepingen vult hij met een gekleurde kunststof. Deze tekens vinden we terug op vrijwel al zijn latere beelden van hout, staal of kunststof.</p>
";roestvast staal;middenberm, bij Okkernootstraat;Ritmische zuil, Pim Maas, 1979;Ralph Kämena;Nicole Spaans, eindredactie Sandra Spijkerman;;Den Haag, Okkernootstraat, 2564 BJ Den Haag, Nederland;52.063520831318;4.257920236454029;;;Maas, Pim van der;;;;77561.953984738;453404.982246458
443;Granito;"<p>‘Granito’ staat op een tafelvormige sokkel aan de Thorbeckelaan. De titel van het abstracte beeld verwijst eenvoudig naar het materiaal waarvan het is gemaakt: granito, een mengsel van cement en stukjes natuursteen. Granito is het favoriete materiaal van beeldhouwer Hans Kleyweg. Soms combineert hij het met steen, maar meestal gebruikt hij alleen granito. Het model waar hij zijn beelden op baseert, maakt hij van klei. In een mal ter grootte van het werkelijke beeld giet Kleyweg het granitomengsel. Tot slot schuurt en polijst hij het beeld.</p>
<p>‘Granito’ bestaat uit drie hoofdvormen. Twee licht gebogen ‘staanders’ houden een halve, iets gekantelde ‘U’ in de lucht. De lange ‘poot’ van de ‘U’ steekt gracieus omhoog. De ‘staanders’ zijn naar beneden gericht.</p>
<p>Inspiratie doet Kleyweg op in de duinen, waar de wind de glooiende zandheuvels soms een scherpe rand geeft. De gebogen vormen van zijn beelden, zoals die van ‘Granito’ uit 1975, mogen dan soms hoekig zijn; de beelden hebben altijd een zachte uitstraling. Eind jaren zeventig van de 20e eeuw zien we de lijnen van zijn sculpturen steeds verder doorbuigen, waardoor er – onvermijdelijk – een ring ontstaat. Geen perfecte cirkelvorm, maar een ring als een oog of een druppel. Ook is de ring niet altijd gesloten. Vaak laat Kleyweg een kleine opening aan de onderzijde. Voor een aantal van deze ‘ring’-beelden nam hij de vrouwelijke tors als uitgangspunt.</p>
<p>Wat zijn bronnen ook zijn, beeldhouwen blijft voor Kleyweg in wezen een ‘spel met de ruimte’. De ruimte die hij omsluit met vormen en die hij toelaat in zijn sculptuur in de vorm van een gat of een holte. Eenmaal in de stedelijke omgeving geplaatst, begint het ‘spel met de ruimte’ opnieuw.</p>
";steenachtig;middenberm, tussen Appel- en Amandelstraat;Granito, Hans Kleyweg, 1976;Ralph Kämena;Nicole Spaans, eindredactie Sandra Spijkerman;;Den Haag, Appelstraat, 2564 EX Den Haag, Nederland;52.064942740295876;4.2514922894534735;;;Kleyweg, Hans;;;;77123.6721481233;453570.045260151
493;Standbeeld prins Willem van Oranje;"<p>Er is een jaar gepraat over de plaats van het hondje, de houding en de kleding van de prins en over de vraag of hij nu wel of niet een calotje moest dragen. Het ontwerp van het standbeeld voor Willem van Oranje leverde heel wat stof ter discussie op. Maar eind 1842 was het dan zover; beeldhouwer Louis Royer kreeg de definitieve opdracht. Over de keuze voor deze kunstenaar waren de leden van het nationale commissie en initiatiefnemer koning Willem II het wel snel eens geworden. Er was maar één beeldhouwer in Nederland die een dergelijke opdracht tot een goed einde kon brengen: de Vlaming Louis Royer.</p>
<p>Deze hofbeeldhouwer en directeur van de beeldhouwerafdeling van de Amsterdamse Rijksakademie maakte naam met een aantal grote standbeelden in Amsterdam. Eind 1841 werd hem gevraagd een schetsontwerp te vervaardigen voor een standbeeld van Willem van Oranje. Pas in 1848 kon het beeld worden onthuld. Het werk zou zijn uitgesteld, al blijft onduidelijk waarom.</p>
<p>Midden op het Plein staat hij dan; Royers onbetwistbare Vader des Vaderlands. Aan déze weergave van Willem van Oranje (1533-1584, bijnaam: Willem de Zwijger) gaven velen de voorkeur boven het ruiterstandbeeld (1845) van de prins tegenover Paleis Noordeinde. Het standbeeld deed meer recht deed aan wie Willem van Oranje werkelijk was geweest. Hier staat een staatsman, de rechterhand waarschuwend geheven, de linker op de bezegelde documenten van de Unie van Utrecht (1579), het verbond van de zeven Noord-Nederlandse gewesten tegen hun Spaanse overheersers en de basis van de staatkundige eenheid van ons land. Willem van Oranje gaf leiding aan de Opstand tegen de Spanjaarden. Dit kwam hem duur te staan. In 1580 verklaarde de Spaanse koning Filips II hem vogelvrij en zette een hoge prijs op zijn hoofd. In 1584 werd hij door de Fransman Balthazar Gerards in Delft vermoord.</p>
";brons met stenen sokkel;in het midden;Standbeeld prins Willem van Oranje, Louis Royer, 1848;Ralph Kämena;Nicole Spaans, eindredactie Sandra Spijkerman;;0 Plein;52.0798370631772;4.31585089785895;0;Plein;Royer, Louis;;;;81561.0025493499;455159.953721344
494;Standbeeld Johan de Witt;"<p>‘Hij was een volmaakte Hollander’. Deze uitspraak op het standbeeld van Johan de Witt (1625-1672) staat in schril contrast met de gebeurtenissen op de Plaats in 1672. Op 20 augustus van dat jaar gaat Johan naar de Gevangenpoort aan de Plaats om zijn broer Cornelis op te halen. Cornelis komt vrij na te zijn veroordeeld tot eeuwige verbanning op beschuldiging van het beramen van een aanslag op de Prins van Oranje, Willem III. Ook Johan, die kort daarvoor ontslag had genomen als raadpensionaris, wordt beticht van anti-Oranjedenkbeelden. Een woedende menigte Oranjegezinden sleurt de gebroeders uit de Gevangenpoort en vermoordt hen op gruwelijke wijze.</p>
<p>In 1653 wordt De Witt raadpensionaris van Holland en West-Friesland. Tijdens het Eerste Stadhouderloze Tijdperk (1653-72) is hij de meest invloedrijke persoon in de Republiek. De Witt staat pal achter het ‘Eeuwig Edict’ (1667), waarin de Staten van Holland het stadhouderschap afschaffen. Als in het Rampjaar 1672 de Republiek van alle kanten wordt aangevallen, krijgt De Witt de schuld. De roep om de Prins van Oranje zwelt aan. Omdat de Staten-Generaal het ‘Eeuwig Edict’ laten varen, wordt Willem III stadhouder. De Witt trekt zijn conclusies en neemt ontslag, maar heeft dan al te veel Oranje-aanhangers tegen zich in het harnas gejaagd.</p>
<p>Het klassiek vormgegeven bronzen standbeeld voor De Witt dateert het uit het begin van de 20e eeuw. Toen pas was de discussie rond zijn persoon voldoende geluwd om hem als kundig Nederlands staatsman te eren. Eind 1913 kreeg Frederik Jeltsema, die ook talloze penningen, medailles en borstbeelden maakte, de opdracht voor het beeld. De Witt houdt met z’n linker hand een rol papier tegen de borst, een verwijzing naar zijn functie. Verder staan er op de sokkel uitspraken die zijn kwaliteiten onderstrepen. Het beeld werd in 1918 onthuld in aanwezigheid van koningin Wilhelmina en prins Hendrik.</p>
";brons op stenen sokkel;zijde Buitenhof;Standbeeld Johan de Witt, Frederik Engel Jeltsema, 1918;Ralph Kämena;Nicole Spaans, eindredactie Sandra Spijkerman;;30 Plaats;52.0799372616524;4.30995350703286;30;Plaats;Jeltsema, Fré;;;;81156.9342506676;455177.083374255
495;Zonder titel (Objectengroep met 22 beelden);"<p>Jan Snoeck heeft iets met beeldengroepen. Door twee of meer afzonderlijke mensbeelden bij elkaar in de buurt te plaatsen is hij beter in staat om intermenselijke relatie en interacties tussen mens- of dierfiguren te verbeelden dan wanneer hij dat in één samengesteld of meerledig beeldhouwwerk zou doen.</p>
<p>Het in beeld brengen van een groepsgevoel, groepskenmerken, interacties en onderlinge relaties tussen mensen is een geliefd onderwerp van Jan Snoeck. Bekend zijn de drie levensgrote plastieken die geplaatst zijn bij ziekenhuis Westeinde. Hoewel het om geabstraheerde vormen gaat, is het niet moeilijk om er drie zittende mensfiguren in te herkennen. Op meer plekken in de openbare ruimte komen vergelijkbare beelden voor.<br />
De groep beelden die verspreid staat door de Pietermanstraat/Scholstraat, wijkt echter fundamenteel af van de andere ‘groepen’. Elk paaltje verbeeldt een sterk gestileerde menselijke gestalte met het versimpelde uiterlijk van een stripfiguur. Met de serie paaltjes of mensfiguurtjes is iets merkwaardigs aan de hand. De sculpturen van beton en keramiek zijn zó ver uit elkaar geplaatst, dat ze nauwelijks een interactie met elkaar kunnen aangaan. Elk paaltje verbeeldt in feite een geïsoleerd mannetje. Samen vormen ze een rij zonder nadrukkelijk in een gesloten formatie te fungeren.</p>
<p>Door de hele straat staan de ‘menspaaltjes’ opgesteld. Ze doen denken aan de bekende Amsterdammertjes. Enkele exemplaren zijn verdwenen. Dat neemt niet weg dat de resterende paaltjes zelfverzekerd en onverstoorbaar hun mannetje staan. De sterk vereenvoudigde mensfiguren zijn karakteristiek voor de Haagse kunstenaar Snoeck. In tegenstelling tot de samenhangende beeldengroepen die scènes uit een theaterstuk lijken te verbeelden, gaat het hier om eigengereide individuen die hun eigen solostukje opvoeren.</p>
";steenachtig / keramiek;door de hele straat, niet meer alle 22 aanwezig;Zonder titel (Objectengroep met oorspronkelijk 22 beelden), Jan Snoeck, 1985;Ralph Kämena;Wim van der Beek, eindredactie Sandra Spijkerman;;Pietermanstraat 37, 2583 WV Den Haag, Nederland;52.09891468570426;4.27371350807344;37;Pietermanstraat;Snoeck, Jan;;;;78705.2858484166;457325.806143986
347;Beeld voor Keppler;"<p>In zijn ‘Beeld voor Keppler’ dat in 1990 geplaatst werd op het Kepplerplein heeft beeldend kunstenaar Rick Koren er alles aan gedaan om recht te doen aan de bijzondere kwaliteiten van de Duitse astronoom Johannes Keppler (1571–1630) naar wie het plein genoemd is.</p>
<p>Keppler werd bekend door de ontdekking van de naar hem genoemde wetten. Hij studeerde theologie en verdiepte zich in het werk van Copernicus. Daardoor werd hij een overtuigd aanhanger van het heliocentrische stelsel, waarbij de zon als middelpunt gezien wordt. Later werd Keppler leraar wiskunde. Hij was ook belast met het samenstellen van de jaarlijkse kalender waarin astrologische voorspellingen werden gedaan. Koren heeft voor zijn monument het gedachtegoed van Keppler als uitgangspunt genomen. Hij ontwierp een lichtzuil die op een cirkelvormig plateau is geplaatst. Twee halve bollen liggen langs de rand van die cirkel. Twee lichte banen in het plaveisel lopen vanaf de lichtzuil naar die halve bollen. Hiermee heeft Koren de theorieën van Copernicus en Keppler over het heliocentrische stelsel in beeld gebracht.</p>
<p>Koren studeerde aan de Academie voor Beeldende Vorming in Amersfoort. In ‘Beeld voor Keppler’ verbindt hij zijn fascinatie voor het heelal met zijn voorkeur voor bijzondere combinaties van verschillende materialen. De kunstenaar houdt van verscholen betekenissen en laat zich graag verrassen door onverwachte ontdekkingen. Hij probeert de kijker te prikkelen met zijn vindingrijke en poëtische bewerkingen en ingrepen. Regelmatig vormen eenvoudige alledaagse materialen als een stuk zeep, metalen kettingen of lachgaspatronen het vertrekpunt voor zijn sculpturen.</p>
";ijzer / messing / marmer / steenachtig;bij Franklinstraat;Beeld voor Keppler, Rick Koren, 1990;Ralph Kämena;Wim van der Beek, eindredactie Sandra Spijkerman;;Kepplerplein 41, 2562 VD Den Haag, Nederland;52.07704358544883;4.28556293796146;41;Kepplerplein;Koren, Rick;;;;79480.2171243516;454880.255270047
348;Vissersmonument;"<p>&#8216;De zee, die steeds weer nam,</p>
<p>Zal eenmaal wedergeven,</p>
<p>Allen die zijn gebleven,</p>
<p>Aan hem die eerst ontkwam,</p>
<p>De heer van wind en water,</p>
<p>Aan Christus Triomfator&#8217;.*</p>
<p>&nbsp;</p>
<p>Stevig en standvastig staat ze daar. De ogen gericht op zee, naar waar de mannen vandaan moeten komen. Althans als de zee hen niet had genomen. Het beeld van deze robuuste vrouw in Scheveningse klederdracht verbeeldt uiteraard de vrees van elke vrouw wier man de zee op gaat. Het risico dat haar echtgenoot nooit meer terug zal keren.</p>
<p>Dit Vissersmonument is dan ook uit naam van de Scheveningse bevolking opgericht door de Stichting Vissersmonument Scheveningen ter nagedachtenis aan ‘allen die in de zee zijn gebleven’. Het is een van de drie vissenmonumenten die Den Haag rijk is. De gelden voor de meer dan twee meter hoge bronzen sculptuur zijn door de Scheveningers zelf bijeengebracht. Er zijn bijvoorbeeld twee grammofoonplaten met muziek van zeven Scheveningse zangkoren voor uitgebracht. Het gedenkteken werd op 10 november 1982 door koningin Beatrix onthuld.</p>
<p>De maker van het Vissersmonument is beeldhouwer en edelsmid Gerard Bakker. Hij kreeg daarvoor opdracht van de genoemde stichting. Bakker heeft de vrouw sterk vereenvoudigd, maar desondanks natuurgetrouw weergegeven. Dat geeft haar extra kracht. Oorspronkelijk stond ze bovenop het duin op het Kalhuisplein, aan de kop van de Keizerstraat, de straat die in het centrum van het oude Scheveningen naar zee leidt. Architect Kees van Harmelen van het voormalige Haagse bureau HVE architecten zorgde destijds voor een bijpassend zitje opgetrokken uit baksteen. Zo kon de toeschouwer samen met de struise Scheveningse naar de zee turen. Bij de renovatie van de boulevard in 2012 heeft ze een nieuwe plek gekregen. Zonder banken, maar wel dichter bij zee.</p>
<p>*dichter Inge Lievaert (Texel 1917 &#8211; Scheveningen 2012)</p>
";brons, baksteen, staal en hout;In het verlengde van de Keizerstraat;Vissersmonument, C.J. Harmelen, Gerard Bakker, 1982;Ralph Kämena;Sandra Spijkerman;; Strandweg;52.1076043746002;4.27151693038194;;Strandweg;Harmelen, Kees van;Bakker, Gerard;;;78569.650159631;458294.846889698
349;Zonder titel;"<p>Aan het eind van de Juliana van Stolberglaan, waar de Schenkkade en de Van Heutzstraat samenkomen, staat dit kunstwerk van de Haagse kunstenaar Frank Heerema. De cirkelvormige beweging van het verkeer rond het pleintje wordt gesymboliseerd door de drie gevouwen, ronde platen staal.</p>
<p>Heerema heeft gestudeerd aan de Haagse Koninklijke Academie van Beeldende Kunsten (1971-1976). Een van zijn eerste opdrachten was het beschilderen van een buurthuis in het Schipperskwartier. In zijn driedimensionale werk uit de jaren tachtig van de 20e eeuw zie je vaak cirkelvormen.<br />
Destijds maakten veel kunstenaars omgevingsontwerpen. De toenmalige directeur van de Haagse Academie, Joop Beljon, riep kunstenaars zelfs op te helpen bij het gestalte geven aan de nieuwbouwprojecten en renovatie in de binnensteden. Niet langer moest de kunstenaar een beeld maken waarvoor een ‘leuk plekje’ gezocht moest worden, maar hij diende ‘tekens [te scheppen] die een toegevoegde waarde betekenden voor stad en landschap’.</p>
<p>Heerema is steeds meer vormgever geworden. Zijn kunst in de openbare ruimte is niet langer een autonoom werk dat een relatie aangaat met zijn omgeving, maar is functioneel: toegepaste kunst dus. Zo heeft hij bijvoorbeeld een ontvangstbalie voor een hogeschool te Velp ontworpen.</p>
<p>Rond 2000 zie je steeds vaker dat kunst in de openbare ruimte zodanig is geïntegreerd in de omgeving dat het zijn autonome status verliest. De grens tussen kunst en vormgeving is daarmee veel vager geworden. Een kunstenaar kan er bijvoorbeeld voor kiezen een toegangspoort of een lamp te ontwerpen. De ontwikkeling van Heerema is exemplarisch voor dit fenomeen.</p>
";Verzinkt staal;bij Schenkkade/ Van Heutzstraat;Zonder titel, Frank Heerema, 1989;Ralph Kämena;Lidwien Nielander, eindredactie Sandra Spijkerman;;IJsclubweg 6, 2593 HJ Den Haag, Nederland;52.08404409405499;4.348416727226634;6;IJsclubweg;Heerema, Frank;;;;83799.9163029815;455595.548863477
395;Afvalbakken;"<p>Een beertje van beton, een ‘afvalbak’ van brons in een park, of een dorische zuil van piepschuim tussen de betonnen steunpilaren van een expositieruimte. Yumiko Yoneda gebruikt materialen en vormen, waarmee ze de betekenis van het object wezenlijk verandert. Daarmee zorgt de Japanse beeldhouwer, die in Nederland woont en werkt, voor verrukkelijke verrassingen. Want je kijkt vreemd op als de afvalbak waar je je papiertje in wilt gooien, helemaal geen bak is en bovendien is uitgevoerd in brons. Maar je vergeeft het de kunstenaar, die met zulke spitsvondige ideeën komt, direct.<br />
Toch wil Yoneda met haar kunst meer dan alleen een geestige vondst laten zien. Door dingen om te draaien en de tegenstelling te zoeken, toont ze aan dat niets is wat het lijkt. Yoneda’s kunst laat de beschouwer even wankelen om na het hervonden evenwicht steviger te staan. De ‘Afvalbakken’ uit 2000 in het Zuiderpark doen je beseffen dat geconcentreerd observeren essentieel is voor een goed begrip van de werkelijkheid.<br />
Bij Yoneda lopen de materialen uiteen, verschuiven accenten en veranderen vormen. In essentie draait het in haar kunst om tegenstellingen. Zo maakt ze totaal abstracte beelden, waarin figuratie en abstractie om de aandacht vechten. Dit gebeurt bijvoorbeeld in haar serie gevoelsportretten uit 2003. De ‘portretten’ hangen als niet te duiden witte, ingedeukte bollen aan de muur. Tot het licht op een bepaalde manier langs de subtiele holtes in het object strijkt en de bol verandert in een herkenbaar gezicht. Yoneda’s houten beelden uit begin jaren negentig vertegenwoordigen het contrast tussen natuur en cultuur, als een soort onlosmakelijke Yin en Yang. Tot slot is er de tegenstelling tussen het object en het materiaal, zoals bij de afvalbak van brons of zoals bij haar beertje uit 2005, dat zich in de beton niet meer zo lekker laat knuffelen.</p>
";brons;;Afvalbakken, Yumiko Yoneda, 2000;Ralph Kämena;Nicole Spaans, eindredactie Sandra Spijkerman;; Henriëtte Roland Holstweg;52.0594213286583;4.28080489704189;;Henriëtte Roland Holstweg;Yoneda, Yumiko;;;;79124.1816198584;452924.748997793
396;Vrouw en man;"<p>Een gezonde geest in een gezond lichaam. Dat is wat Berlage in 1908 voor ogen had met zijn ontwerp voor een park in Den Haag Zuid-West, de wijk waar voornamelijk arbeiders zouden komen wonen. Er zou een volkshuis komen, een theater en veel mogelijkheden voor spel en sport. Vanzelfsprekend werd dan ook bij de ingangspartij gedacht aan de sportieve en ontspannende functie van het park. Architect A. Pet van gemeentewerken ontwierp de ingangspartij met aan weerszijden twee 6 meter hoge zuilen.</p>
<p>De beelden die de zuilen zouden sieren werden door Corinne Franzen-Heslenfeld in opdracht van de Gemeentelijke Commissie voor Kunstopdrachten gemaakt. Het was een van de eerste daden van de in 1940 opgerichte commissie, die ernaar streefde om met aankopen en opdrachten Haagse beeldend kunstenaars te stimuleren. Franzen-Heslenfeld ontwierp voor de entree van het ‘ontspanningspark’ twee metershoge, atletische naakten. De man met de fakkel en de ferm vooruitstappende vrouw met opvliegende vogel symboliseren overwinning en snelheid.</p>
<p>Franzen-Heslenfeld had na haar studie aan de Rijksakademie in Amsterdam in 1928 de Prix de Rome ontvangen, die haar in staat stelde in Rome te werken. Na haar terugkeer vestigde ze zich in Den Haag en schiep daar het beeld ‘Gerda met het rendier’ dat in Marlot werd geplaatst. Ze was een veelgevraagd kunstenaar en realiseerde tientallen portretten, beelden en penningen.</p>
<p>Voor de vervaardiging van de twee gigantische entreebeelden heeft Franzen-Heslenfeld veel werk moeten verzetten. In haar speciaal voor deze opdracht verhoogde atelier moest ze op een laddertje klimmen om in klei het model vorm te geven. De kleimassa bleek daarbij regelmatig in te storten. Voordat ze hun definitieve vorm in brons kregen moesten de kleimodellen in delen in gips worden gegoten. Jaren later dan gepland waren de twee figuren klaar. Een sportieve prestatie op een paar vierkante meter.</p>
";brons;hoofdingang Zuiderpark, op zuilen aan weerszijden van het hek;Vrouw en man, Corinne Franzen-Heslenfeld, 1945;Ralph Kämena;Lidwien Nielander, eindredactie Sandra Spijkerman;https://www.orenenogentekort.nl/wp-content/uploads/2022/09/Corine-Franzen-Hersenfeld-vrouw-en-man.mp3;Den Haag, Veluweplein, 2571 GR Den Haag, Nederland;52.05848338900621;4.291808453939168;;;Franzen-Heslenfeld, Corinne;;;;79877.1815833823;452808.959975823
397;Vrouw en man;"<p>Vraagt de man de vrouw ten dans of is dit gewoon een stel dat vrolijk keuvelend aan het werk gaat? Toen het beeld ‘Vrouw en man’ nog voor het Gemeentelijk Arbeidsbureau (GAB) aan de Troelstrakade stond, zullen velen hebben ingezien dat beeldhouwer Bram Roth met dit bronzen beeld de arbeidsvreugd verbeeldde. Roth verwijst er op twee manieren naar. Enerzijds met het stuk gereedschap dat de man over de schouder draagt. Anderzijds lijkt de vrouw, terwijl ze omhoog kijkt en haar rok ophoudt, appels uit een boom op te vangen. Beiden doen hun werk met goede zin.</p>
<p>Nu het beeld ‘Vrouw en man’ is verplaatst naar het Zuiderpark, kun je er even zo goed een danspaar in zien, zo blij lijken de twee om elkaar heen te draaien. Dit geeft eens te meer aan van hoeveel belang de locatie is voor de betekenis die aan een beeld wordt gegeven. Los van de betekenis: de sculptuur is onbetwist dynamisch. Het idee van beweging geeft Roth weer door de twee figuren diagonaal tegenover elkaar te plaatsen. Daarbij leunen ze achterover, reikt de man naar de vrouw en zijn haar rokken zwierig vormgegeven: aspecten die het dynamische effect nog versterken.</p>
<p>Of het nu gaat om werk of dans; het beeld van Roth uit 1964 toont de ombekommerde levenslust, die kenmerkend is voor zijn beelden. In het vierde nummer van het tijdschrift ‘Scheppend Ambacht’ uit 1977 wordt Roth’s werk als volgt besproken: ‘[&#8230;] Bram Roth schept een eigen kleine wereld waarin geluk en natuurlijkheid heersen; stilte en tederheid die de sfeer bepalen. Het is een verloren, doch door de kunstenaar herwonnen paradijs, vol poëzie en lieflijkheid. Nooit is er sprake van zwaarmoedigheid of somberte bij Roth.’</p>
";brons;op een heuveltje naast vijver zijde Melis Stokelaan;Vrouw en man, Bram Roth, 1964;Ralph Kämena;Nicole Spaans, eindredactie Sandra Spijkerman;https://www.orenenogentekort.nl/wp-content/uploads/2022/09/Bram-Roth-Man-en-vrouw.mp3;Zuiderpark, Loevesteinlaan, 2533 Den Haag, Nederland;52.05184554120462;4.287587471112384;;Loevesteinlaan;Roth, Bram;;;;79576.5351959953;452074.880457783
444;Monument majoor Thomson;"<p>Het eerste internationale slachtoffer van een vredesmissie: dat was de Nederlandse majoor Lodewijk Willem Johan Karel Thomson (1869-1914). Hij sneuvelde op 14 juni 1914 in Albanië. Samen met zestien andere Nederlandse militairen was hij uitgezonden. Het doel van hun operatie was een Albanese gendarmerie te vormen. Dat was noodzakelijk want toen Albanië op 28 november 1912 de onafhankelijkheid uitriep, werd het aangevallen door buurlanden. Bovendien dreigde een interne opstand. Daarom verzochten enkele grote mogendheden Nederland als neutraal land een vredesmissie te sturen. Daarmee waren de zeventien militairen een voorloper van de huidige ‘blauwhelmen’.</p>
<p>De dood van Thomson wordt, evenals de Balkanoorlogen (1912-1913) en de Nederlandse vredesmissie, gemakkelijk vergeten aangezien vlak daarna de Eerste Wereldoorlog uitbrak. Om majoor Thomson te eren is in 1918 op het gelijknamige plein een monument geplaatst. Zijn lijfspreuk staat in de bank bij het beeld: ‘Wie degelijk legerhervormer wil zijn, moet beseffen dat leger en volk elkander hebben te naderen.’ Dat deze militair in Den Haag wordt geëerd is niet onlogisch. Thomson was er tussen 1909 en 1913 gemeenteraadslid. Daarnaast was hij van 1905 tot 1913 defensiespecialist in de Tweede Kamer.</p>
<p>Het Thomson-monument is gemaakt door beeldhouwer Charles van Wijk. Toen deze in 1917 op 42-jarige leeftijd overleed, voltooide Arend Odé het gedenkteken.<br />
Het monument is een van Van Wijks weinige grote werken gebleven. Aan het beeld valt af te lezen hoe secuur hij details uitwerkte in steen. Kijk bijvoorbeeld naar de medailles op de borst van de majoor. Ook de plooien in zijn broek en cape zijn met veel gevoel voor souplesse weergegeven. Verder is de steen glad gepolijst. Dit in tegenstelling tot het veel levendiger oppervlak van de vele kleine bronzen die Van Wijk vervaardigde. Die kleine sculpturen leverde hem de typering ’tweede generatie Haagse School’ op.</p>
";steenachtig;tegenover Wilgstraat;Monument majoor Thomson, Charles van Wijk, voltooid door Arend Odé, 1918;Ralph Kämena;Nicole Spaans, eindredactie Sandra Spijkerman;;Thomsonplein to 30, 2565 KW Den Haag, Nederland;52.079415341282754;4.271368297202098;;;Odé, Arend;Wijk, Charles van;;;78511.253737876;455158.975915322
445;Girante;"<p>In een perkje aan de rand van de Theresiastraat staat een concentrisch ovaalvormig beeld: ‘Girante’ (naar het Italiaanse ‘girare’, wat ‘draaien’ betekent). Het beeld is in de jaren tachtig uitgekozen door buurtbewoners samen met de Werkgroep Kunst in de Openbare Ruimte. Taak van de werkgroep was om locaties in de stad te zoeken die in aanmerking kwamen voor plaatsing van een kunstwerk, veelal verworven via de Beeldende Kunst Regeling. Vervolgens werd met omwonenden bekeken welk werk het best tot zijn recht zou komen.</p>
<p>De schelpvormige ‘Girante’ is al van veraf zichtbaar. Maker is autodidact Mark Rietmeijer, een kunstenaar die zich op verschillende terreinen beweegt. Hij werd opgeleid als weg- en waterbouwkundige, maar in 1976 verliet hij de bouwconstructiebureaus. Hij betrok een atelier, volgde beeldhouwlessen aan de Vrije Academie en wijdde zich vervolgens geheel aan de kunst.</p>
<p>Zijn eerste beelden waren torso’s in klei en aluminiumcement, maar al snel boeide een anatomisch juiste benadering hem niet meer. Hij wilde ‘weglaten wat vertroebelt’. Dat leidde tot abstracte composities als ‘Girante’, uitgevoerd in granito, een mengsel van cement en graniet. Rietmeijer maakte ook beelden in graniet en marmer waarvoor hij lessen volgde in het Italiaanse Carrara.</p>
<p>Rietmeijer verdiept zich voor zijn werk in de kunstgeschiedenis, alchemie en taalfilosofie, studiegebieden waarover hij ook regelmatig schrijft. Zijn overdenkingen spelen een belangrijke rol in het bepalen van de vorm. Eind jaren tachtig combineerde de kunstenaar bijvoorbeeld lood met steen. Het onedele metaal lood waaruit de alchemist ooit goud wilde maken, beschouwde hij als een taalfilosofisch fenomeen: functioneel in het dagelijks gebruik, maar ook te verheffen tot poëzie.</p>
";Granito;hoek De Sillestraat;Girante, Mark Rietmeijer, 1984;Ralph Kämena;Lidwien Nielander, eindredactie Sandra Spijkerman;;Den Haag, Spaarwaterstraat, 2593 XS Den Haag, Nederland;52.0871879063838;4.3394279490348975;;;Rietmeijer, Mark;;;;83188.8882622956;455954.153394493
446;Paard;"<p>Tekst volgt nog.</p>
";brons / steenachtig;bij winkelcentrum;Paard, Frits van Eeden, ongedateerd;Ralph Kämena;Sandra Spijkerman;;Teunisbloemplein 18B, 2555 AA Den Haag, Nederland;52.06296962443029;4.227225643852357;18B;Teunisbloemplein;Eeden, Frits van;;;;75456.287734245;453376.852997324
447;Paard Jolian;"<p>Als docent aan de Haagse Koninklijke Academie van Beeldende Kunsten stond Albert Termote (1887–1978) aan de basis van het kunstenaarschap van tientallen beeldhouwers van wie later beelden in Den Haag en omgeving werden geplaatst. Mede dankzij zijn vorming in België voorzag Termote de sculpturale en architectonische studierichtingen van een vleugje Vlaamse virtuositeit en een beetje extra dramatiek. Daardoor onderscheidde hij zich van zijn nuchtere Nederlandse collega’s die hun gezag onder meer lieten gelden binnen de Amsterdamse en de Arnhemse School.</p>
<p>Lancelot Samson was een leergierige leerling van Termote. Samsons vader, de portretschilder Eddy Samson, genoot bekendheid als tekenaar bij De Telegraaf. Zoon en beeldhouwer Lancelot Samson vestigde zich in 1961 in Den Haag, waar hij zich na de lessen van Termote verder bekwaamde in de beeldhouwkunst.</p>
<p>De invloed van leermeester Termote is echter niet of nauwelijks terug te vinden in de naturalistische verbeelding van ‘Paard Jolian’. Het beeld staat overigens ook haaks op het vroege werk van de kunstenaar. Aanvankelijk maakte hij geometrisch abstracte portretten. Zijn vroege werk bestond verder uit beelden waarin een verlevendigde vorm van constructivisme de toon zette. Zijn voorkeur ging uit naar beelden uit steen en koper.<br />
Wanneer de omslag naar een realistische beeldtaal precies heeft plaatsgevonden is niet duidelijk, wel is bekend dat Samson in 1965 een portret van dr. Poelhekke maakte in aluminiumbeton. Daarin zijn nog constructivistische vertrekpunten te herkennen. Het kalme paard dat op het terrein van kinderboerderij Tesselweide vlakbij het nachtverblijf staat, vertoont niet de dramatische of expressionistische stijlkenmerken van Termote en evenmin de constructivistische tendensen uit de begintijd van Samsons kunstenaarschap. ‘Paard Jolian’ sluit eigenlijk meer aan bij zijn naturalistische portretten.</p>
";brons / steenachtig;terrein kinderboerderij Tesselweide ingang aan de Tesselsestraat;Paard Jolian, Lancelot Samson, 1984;Ralph Kämena;Wim van der Beek, eindredactie Sandra Spijkerman;;59 Tesselsestraat;52.0910064378903;4.26052476991741;59;Tesselsestraat;Samson, Lancelot;;;;77788.0053806873;456459.962951143
496;Paalzitter;"<p>Ingrid Rollema heeft Den Haag verrijkt met een aantal opmerkelijke mensfiguren en fantasierijke wezens. De breed glimlachende paalzitter in de Pietermanstraat is er één van. In zijn armen klemt hij een vis die dezelfde ‘big smile’ laat zien als de man die het dier vasthoudt. Het meer dan manshoge beeld onderstreept dat de beeldhouwer de werkelijkheid graag mengt met een scheutje fantasie, relativeringsvermogen, bevrijdende humor, ongebruikelijke transformaties of onverwachte wendingen.</p>
<p>Niet alleen in Den Haag maar ook in andere Nederlandse steden duiken rafelige kippen, droombeelden, vrijgevochten vrouwen, moderne versies van totempalen en speelse eigentijdse interpretaties van mythologische onderwerpen en klassieke beeldhouwkunst van Rollema op. Overigens is de glimlach niet altijd aanwezig in haar werk. In 2006 voltooide zij een indrukwekkende serie oorlogsimpressies in gemengde technieken. Het zijn heftige, donkere taferelen met gevechtstanks, bommenwerpers, helikopters, verschroeide aarde en ontredderde burgers in houtskool, krijt, Oost-Indische inkt en andere materialen.<br />
Op het driedimensionale vlak experimenteerde Rollema onder meer met gebakken aarde. Dat leverde ruw gemodelleerde, rafelige beelden op. Daarnaast vormt een serie in brons uitgevoerde portretten en een rijk geschakeerde verzameling van frivole bronzen fantasiefiguren een wezenlijk bestanddeel van haar oeuvre.</p>
<p>Een verhaal apart zijn de ‘wappers’ die Rollema tussen 1996 en 2004 maakte. Dat zijn grillige objecten van rijstpapier die met klei beschilderd zijn en waarin soms ook lood is verwerkt. Deze wappers verbeelden een zoektocht naar de binnenkant van de aarde. Hoe uiteenlopend ook, alle beelden van Rollema worden gekenmerkt door een ruwe structuur. De beeldhouwer houdt niet van een gepolijste afwerking. Haar liefde gaat uit naar de ruwe schets met hier en daar aandacht voor een detail. Zoals de glimlach.</p>
";brons / steenachtig;hoek Westduinweg;Paalzitter, Ingrid Rollema, 1985;Ralph Kämena;Wim van der Beek, eindredactie Sandra Spijkerman;;Pietermanstraat 30, 2583 VZ Den Haag, Nederland;52.09924195680789;4.272943359423307;30;Pietermanstraat;Rollema, Ingrid;;;;78653.0783030414;457363.025019365
497;Baruch de Spinoza;"<p>Zittend, in gedachten verzonken, de rechterhand met potlood bij het hoofd dat iets naar voren neigt, in de linkerhand enkele vellen papier. Met deze klassieke houding voor een intellectueel schoot de Franse beeldhouwer Frédéric Hexamer voor het beeld van de filosoof Baruch de Spinoza in de roos. Hij won de internationale wedstrijd die in 1875 onder beeldhouwers was uitgeschreven en mocht aan het werk. En dat terwijl het speciaal samengestelde comité behoorlijk kritisch was geweest. In een eerdere inzendingronde werden alle zestien ingediende ontwerpen afgekeurd.<br />
Het idee voor de oprichting van een eerbetoon aan de wereldberoemde wijsgeer kwam van J. van Vloten. In zijn monografie over Spinoza (1871) pleitte hij voor een standbeeld. Bijna tien jaar later meldde het organiserend comité dat de plaatsing van het beeld voor Spinoza aanstaande was. Er volgden tal van negatieve reacties. In sommige kringen werden de ‘moderne’ opvattingen van de filosoof als godslasterlijk gezien. Toch stroomde er voor het bronzen standbeeld veel geld binnen. Zo veel dat er ook nog een kostbaar voetstuk van gepolijst rood graniet gemaakt kon worden. In 1880 werd het beeld onthuld, vlakbij het Haagse woonhuis van de wijsgeer.<br />
Spinoza vertrok in 1661 vanuit Amsterdam richting Den Haag. Aangezien hij in de loop van de jaren vijftig van de 17e eeuw steeds vaker openlijk kritiek had op de dogma’s van zijn geloof, werd hij uit de joodse gemeenschap gezet. Spinoza woonde achtereenvolgens in Rijnsburg, Voorburg en Den Haag. Zijn huis in Rijnsburg is nu het Spinozamuseum. In zijn Haagse huis aan de Paviljoensgracht 72-74 voltooide hij zijn beroemde ‘Ethica’. In dit woonhuis, tevens het huis waarin hij stierf, is tegenwoordig de ‘Vereniging het Spinozahuis’ gevestigd. Schuin ertegenover staat sinds 1957 in de middenberm het standbeeld van de wijsgeer. Het graf van Spinoza bevindt zich bij de Nieuwe Kerk.</p>
";brons op rood granieten sokkel;middenberm bij Stille Veerkade;Baruch de Spinoza, Frédéric Hexamer, 1880;Ralph Kämena;Nicole Spaans, eindredactie Sandra Spijkerman;;60 Paviljoensgracht;52.0733420084156;4.31351568987643;60;Paviljoensgracht;Hexamer, Frédéric;;;;81390.2491203765;454439.742341863
498;Balspel;"<p>De twee balspelers bij de sporthal aan de Parkzijde balanceren op een metershoge ranke zuil. Doordat zij hun handelingen op grote hoogte verrichten, krijgen ze iets onaantastbaars. Daar komt bij dat de actie door beeldhouwer Gerard van Remmen zó sierlijk gestileerd is dat de sportbeoefening van de twee balspelers eerder op een ballet lijkt waarvan de choreografie met zorg en gevoel voor harmonie wordt uitgevoerd. Naast verwantschap met dansbewegingen roepen de lichaamshoudingen associaties op met een balanceeract op het slappe koord.</p>
<p>De balspelers zijn bijna anderhalve meter hoog, maar door hun plaats op de hoge kolom lijken ze slanker en langgerekter dan ze feitelijk zijn. Van Remmen heeft alles uit de kast gehaald om harmonie, evenwicht, visuele spanning, gracieuze actie, dynamiek, dualiteit en twee-eenheid te verbeelden.</p>
<p>Van Remmen behoort tot de naoorlogse generatie van Haagse beeldhouwers die streefde naar integratie van kunst in het publieke domein. Met collega’s Dirk Bus en Bram Roth nam hij diverse bouwplastieken in de Haagse buitenruimte voor zijn rekening. Het gaat daarbij om beelden en reliëfs die wat onderwerp betreft vaak aansluiten bij klassieke mythologie. Hun vormentaal leunt sterk aan tegen de principes van klassieke beeldhouwkunst. Daarbij vallen de verheven lichaamshoudingen in het bijzonder op.</p>
<p>Bekend zijn de bouwplastieken die Bus, Roth en Van Remmen begin jaren zestig maakten voor het voormalige Haagse stadhuis aan het Burgemeester De Monchyplein. Van Remmen tekende voor de beelden Pomona, Flora, Athene en Ceres bij de ingang van het gebouw. Hij studeerde aan de Koninklijke Academie van Beeldende Kunsten in Den Haag en werkte vooral in figuratieve stijl, hoewel ook enkele abstracte beelden van hem bekend zijn die aansluiting zoeken bij de architectuur waarmee ze bewust een relatie aangaan. De kunstenaar concentreerde zich op portretten, figuren en reliëfs en hij maakte verzetsmonumenten in Voorburg en Maassluis.</p>
";Brons;in het groen nabij sporthal, hoek Groene Zijde;Balspel, Gerard Remmen, 1979;Ralph Kämena;Wim van der Beek, eindredactie Sandra Spijkerman;;Beresteinlaan 625, 2543 CE Den Haag, Nederland;52.036973568871254;4.2581369763004195;625;Beresteinlaan;Remmen, Gerard van;;;;77530.8906160542;450451.403633684
350;Monument koningin-moeder Emma;"<p>De wedstrijd voor het Haagse Emma-monument in 1934-1935 had een opmerkelijk verloop. Uit de vele inzendingen wees de jury, waarin prominente beeldhouwers zaten, het ontwerp van Lambertus Zijl (1866-1947) als beste aan. Toch gaf het organiserend comité de voorkeur aan het ontwerp van architect Co Brandes en beeldhouwer Toon Dupuis. Van Zijl werd ondanks het positieve oordeel van de jury gepasseerd. Amsterdam deed er zijn voordeel mee. Daar voerde Van Zijl zijn ontwerp drie jaar later uit.<br />
Deze gang van zaken tekent de situatie in het opdrachtencircuit van voor de Tweede Wereldoorlog. Niet dat vooruitstrevende jury’s keer op keer met de meer conservatieve comité’s in conflict kwamen, maar in dit specifieke geval kon de jury het comité er niet van weerhouden de opdracht aan de van origine Belgische beeldhouwer met een behoudende stijl te gunnen: Dupuis.<br />
Van zijn hand is het meest in het oogspringende onderdeel van het monument in het rosarium op Jozef Israelsplein: de beeltenis van Emma. Zij zit in het centrum, rechts de negen wapens van de provinciën en het opschrift ‘Moeder des Vaderlands’, links het Oranjewapen en het opschrift ‘H.M. Koningin Emma’. Ze is meer dan levensgroot weergegeven als een tronende Matres Familias, statig en met een absoluut overwicht. Dupuis’ vormentaal maakt haar uitstraling tevens zacht en warm. Ook het gebruikte materiaal, een broze zandsteensoort, droeg daaraan bij.<br />
Dit effect werd teniet gedaan door een restauratie in 2000. Het beeld was zwaar beschadigd en moest opnieuw worden gemodelleerd. Vervolgens werd het in brons gegoten. De geliefde koningin-moeder staat er nu in het erosie en vandalisme bestendige, diepdonkergroene brons.</p>
";brons / natuursteen / zandsteen;in rosarium;Monument koningin-moeder Emma, Co Brandes en Toon Dupuis, 1936;Ralph Kämena;Nicole Spaans, eindredactie Sandra Spijkerman;https://www.monumentenzorgdenhaag.nl/monumenten/jozef-israëlsplein;44 Wassenaarseweg;52.0914741856349;4.31786327856817;44;Wassenaarseweg;Brandes, Co;Dupuis, Toon;;;81718.0131006282;456452.555239428
351;Ruimtelijke constructie in de derde en vierde dimensie;"<p>Het was een belangrijke aankoop de aanschaf van ‘Ruimtelijke constructie in de derde en vierde dimensie’ in 1967. Niet alleen omdat het hier gaat om de laatste sculptuur die het atelier van de wereldberoemde Russische kunstenaar Antoine Pevsner verliet, maar ook omdat het een typisch voorbeeld is van constructivistische kunst. Bovendien was de aankoop een kans om de internationale wereld te laten zien dat de stad Den Haag de internationale moderne kunst omarmde.</p>
<p>Pevsner overleed in 1962 in Frankrijk, waar hij sinds 1922 woonde. Hij en zijn broer Naum Gabo (1890-1977), de maker van ’s werelds grootste constructivistische beeld bij De Bijenkorf in Rotterdam, hebben een belangrijke bijdrage geleverd aan de ontwikkeling van de moderne abstracte beeldhouwkunst.</p>
<p>De broers behoorden tot de groep rond Vladimir Tatlin (1895-1956). Tatlin legde met zijn abstracte constructies van rond 1915 de basis voor het constructivisme, dat door Pevsner en Gabo verder werd ontwikkeld. Zij riepen ruimte en tijd (de derde en vierde dimensie) uit tot de essentie van de kunst. Zo wilden zij een nieuwe – van de natuur onafhankelijke – werkelijkheid creëren. Ook ongrijpbare fenomenen als ruimte en tijd moesten verbeeld worden. Daarom vormden beweging en dynamiek voortaan integraal onderdeel van de door hen geconstrueerde beelden.</p>
<p>In 1920 publiceren Pevsner en Gabo hun ideeën in het ‘Realistisch Manifest’. Daarin zetten zij zich af tegen de kubisten, die in hun ogen de kunst niet echt vernieuwden, omdat ze de zichtbare werkelijkheid weergaven – zij het in vierkanten en vlakken.<br />
Al lijkt het een onmogelijke opgaaf, toch verwezenlijkte Pevsner zijn ideeën over beweging en dynamiek. Zeker in het beeld aan de Johan de Wittlaan tegenover het Congresgebouw, het sluitstuk van een imposant oeuvre. In het beeld heeft hij ruimten en volumen sterk afgewisseld en ribbels in het brons aangebracht. Hierdoor ontstaan licht- en schaduweffecten die de suggestie van beweging wekken. De opengevouwen en gedraaide vormen doen denken aan vlindervleugels, vederlicht en beweeglijk in een zuchtje wind.</p>
";brons / steenachtig;middenberm bij Congresgebouw;Ruimtelijke constructie in de derde en vierde dimensie, Antoine Pevsner, 1969;Ralph Kämena;Nicole Spaans, eindredactie Sandra Spijkerman;;44 Johan de Wittlaan;52.0929207385185;4.28427971264103;44;Johan de Wittlaan;Pevsner, Antoine;;;;79419.094028296;456647.923321037
352;Long Walk to Freedom;"<p>‘Maak een groot ten voeten uit en gelijkend portret van Nelson Mandela: zo luidde de opdracht die de Stichting Standbeeld Nelson Mandela Den Haag in 2008 gaf aan beeldend kunstenaar Arie Schippers. Schippers was oorspronkelijk schilder van vooral landschappen. Het verzoek in 2004 om zijn imaginaire portretten die hij tussentijds had gebeeldhouwd bij Museum Beelden aan Zee in Scheveningen te tonen, betekende een omslag. Schippers maakt zijn beelden niet uit steen of klei. Hij hakt, zaagt en schaaft ze uit het synthetische purschuim. Het purmodel dat zo ontstaat kan later gebruikt worden als mal voor het bronsgieten. Dat geldt ook voor zijn Mandela-beeld.</p>
<p>Ook al moest het portret goed gelijkend zijn, voor een strikt realisme voelt Schippers niets. Daar zit volgens de beeldhouwer geen poëzie, wil of urgentie in. Hij eigent zich zijn onderwerp toe, maar volgt het niet slaafs. Hij voegt daar zijn eigen observaties aan toe. Van het begin af aan was duidelijk dat het een monumentaal beeld moest worden. Geen statisch ding, maar een lopende Mandela: hij is immers iemand die altijd onverstoorbaar doorstapt. Altijd vooruit. Slechts aan de houding en gezichtsuitdrukking valt af te lezen wat zijn strijd tegen apartheid hem persoonlijk kostte.</p>
<p>Schippers vond Mandela ook geen man voor een sokkel. Daarom plaatste hij hem direct op de straat, tussen andere mensen, maar met zijn drieënhalve meter lengte wel boven hen uittorenend. In het trottoir zijn voetstappen van kinderen aangebracht die naar de lopende Mandela toegaan. Zij brengen als toekomstige generaties de idealen van Mandela verder.<br />
Op 25 september 2012 onthulde Desmond Tutu, aartsbisschop in ruste en vriend van Mandela het monument.</p>
";brons;Johan de Wittlaan nabij Omniversum;Long Walk to Freedom, Arie Schippers, 2012;Ralph Kämena;Sandra Spijkerman;https://www.npostart.nl/kunstuur/07-12-2013/AVRO_1641525;1 President Kennedylaan;52.0892828208486;4.28260102617424;1;President Kennedylaan;Schippers, Arie;;;;79297.9039915604;456244.954243847
398;Marinemonument;"<p>Mari Andriessen is wel ‘de beeldhouwer van het verzet’ genoemd. Een typering die hem toekomt om twee redenen. Zijn Haarlemse huis en atelier waren in de Tweede Wereldoorlog uitvalsbasis van het gewapend verzet. En na de bevrijding viel hem een reeks opdrachten toe voor de vervaardiging van monumenten ter herinnering aan vijf traumatische oorlogsjaren.</p>
<p>Hoe anders was zijn loopbaan begonnen. Van huis uit katholiek, ontving hij zijn eerste opdrachten uit katholieke kring. Zijn kunst bestond uit reliëfs en kleine plastieken, uitgevoerd in een strakke, sterk gestileerde vormentaal. Daarin kwam een omslag toen hij in de tweede helft van de jaren dertig ook andere, niet-kerkelijke opdrachten kreeg. Zijn sculpturen werden vrijer en ruimtelijker. Ook legde hij in de weergave van de figuren het accent meer en meer op gebaren en houding. Daarmee versterkte hij de emotionele component in zijn werk.</p>
<p>Een goed voorbeeld daarvan is ‘De Dokwerker’ uit 1952, monument voor de Amsterdamse Februaristaking van 1941. De gedrongen figuur, beide benen stevig op de grond en de handen in woede bijna tot vuisten gebald, geeft uitdrukking aan het verzet tegen de jodenvervolgingen.</p>
<p>Van een heel andere orde is Andriessens oorlogsmonument in Scheveningen uit 1966. Het Marinemonument herdenkt drieduizend mariniers die in de Tweede Wereldoorlog sneuvelden. Hier geen emoties, maar een geabstraheerde geschiedenis in steen. Het grote, rode tufstenen beeld op het talud naar de Strandweg stelt een marineschip in actie voor. Op de boeg tuurt een scheepsofficier door een kijker. Achter hem, naast de geschutskoepel, staat een tweede figuur. Op het achtersteven geeft een matroos een vlaggensein.<br />
Het is een van de weinige voorbeelden van abstrahering in zijn oeuvre, want Andriessen dacht figuratief. Maar het geeft aan dat de kunstenaar openstond voor andere stromingen in de beeldhouwkunst en in staat was een nieuwe vormentaal om te zetten in een eigen beeldtaal.</p>
<p>In verband met de herinrichting van de boulevard van Scheveningen werd in 2021 het Marinemonument enkele maanden opgeslagen. Begin mei 2022 heeft het monument een tijdelijke plek gekregen op een duin even verderop.</p>
";natuursteen / rode ettinger tufsteen;bij havens, talud naar Strandweg;Marinemonument, Mari Andriessen, 1966. Oude situatie.;Ralph Kämena;Nicole Spaans, eindredactie Sandra Spijkerman;;Strandweg 3l, 2586 JK Den Haag, Nederland;52.10309772587907;4.2662143056197;3l;Strandweg;Andriessen, Mari;;;;78198.6683210429;457799.079951342
399;Gedenknaald landing Willem I in 1813;"<p>Onder een luid ‘Oranje boven’ zette prins Willem Frederik (1772-1843), oudste zoon van stadhouder Willem V en prinses Wilhelmina van Pruisen, op 30 november 1813 voet aan wal in Scheveningen. De prins was na het oprukken van de Franse troepen in 1795 samen met zijn vader in ballingschap gegaan. Toen de Fransen uit ons land vertrokken, riep de voorlopige regering hem op terug te keren naar zijn vaderland. Hij was immers sinds de dood van zijn vader in 1806 dé aangewezen persoon om staatshoofd te worden. Twee jaar later werd hij dan ook Koning der Nederlanden.</p>
<p>Het moment dat Willem I na jaren ballingschap weer terugkeerde, wordt herdacht met een gedenkteken. Het monument markeert de plek waar de landing van de vorst plaatsvond. Dat de gedenknaald er staat, is te danken aan de Vereeniging van en voor Nederlandsche Industrieelen. Deze vereniging wilde begin jaren zestig van de 19e eeuw de onafhankelijkheid van Nederland herdenken. Daartoe heeft zij het grote monument op Plein 1813 opgericht plus de gedenknaald in Scheveningen. Ook was het de bedoeling een ambachtsschool te stichten. Dat laatste is echter nooit gebeurd.</p>
<p>De gedenknaald is ontworpen door architect A. Roodenburg in samenwerking met J.M van der Made. Roodenburg kennen we van gebouwen als de voormalige synagoge in de Wagenstraat en het Hotel Des Indes aan het Lange Voorhout. De gedenknaald werd in 1865 door prins Frederik, de tweede zoon van Willem I, onthuld.</p>
";natuursteen;bij eindpunt tramlijn 11;Gedenknaald landing Willem I in 1813, Arend Roodenburg, J.M. Made, 1965;Ralph Kämena;Sandra Spijkerman;;Zeekant 26, 2586 ND Den Haag, Nederland;52.10588296991381;4.269807755964785;26;Zeekant;Made, J.M. van der;;;;78449.6205311183;458105.141844805
400;Paard en ruiter;"<p>Geen hooghartige blik in de verte, wapengekletter of ander machtsvertoon. De ruiterstandbeelden van de Italiaanse beeldhouwer Marino Marini zijn abstracter en hebben iets persoonlijks en menselijks. De anonieme berijders proberen eerder greep te krijgen op de vaak onstuimige paarden, zoals de mens ook het leven onder controle probeert te houden. De wereldberoemde kunstenaar staat bekend om zijn vernieuwing van de ruiterstandbeeldtraditie. Die vernieuwing valt ook af te lezen aan ‘Paard en Ruiter’, het ruim 4 meter hoge bronzen beeld dat in het gras in de naoorlogse wijk Bouwlust vertoeft.</p>
<p>Begin jaren vijftig had de gemeente Den Haag besloten over te gaan tot de aankoop van enkele beelden van internationaal gerenommeerde beeldhouwers. Marini was de eerste in deze reeks. Het totale budget voor beeldende kunst (30.000,- gulden) van Bouwlust is destijds in één keer aan de opdracht voor Marini besteed. De precieze plek is in overleg met hem gekozen. Dat gebeurde op basis van een maquette, want de wijk zelf was toen nog in aanbouw.</p>
<p>Eenmaal in mei 1959 onthuld waren de kritieken niet van de lucht. De pers beschreef het voor die tijd tamelijk abstracte beeld als ‘gedrocht’ en ‘gymnastiekbok’. Desondanks bleken omwonenden zich snel aan de sculptuur te hechten, want toen het beeld in 1966 werd weggetakeld om tijdelijk op de tentoonstelling Sonsbeek een rol te vervullen, rees de verontwaardigde vraag waarom het paard met zijn berijder weggehaald werd. Eenzelfde soort protest ontstond begin jaren negentig toen het park aan renovatie toe was. Te hoog geworden bomen onttrokken Marini’s sculptuur bijna aan het oog. Daarom was er sprake van het weghalen van het beeld. Gezien de protesten heeft ontwerper Johan Zorgman het beeld van Marini uiteindelijk tot uitgangspunt voor het nieuwe park gemaakt. Sinds de winter van ‘95/’96 siert een opgeknapte ‘Paard en ruiter’ het vernieuwde groen.</p>
";brons;in het plantsoen bij Winkelstede;Paard en Ruiter, Marino Marini, 1959;Ralph Kämena;Sandra Spijkerman;;Hengelolaan 938, 2544 GK Den Haag, Nederland;52.04205824618375;4.259988748618304;938;Hengelolaan;Marini, Marino;;;;77666.7205484305;451015.091753281
448;Reliëf Slachtoffers 40-45;"<p>Aangebracht op een rond, bakstenen gasregulateurshuisje op het Tesselseplein werd het monument door burgemeester mr. F.M.A. Schokking op 30 augustus 1952 onthuld. ‘Reliëf slachtoffers 40-45’ herinnert aan de verschrikkingen van de Tweede Wereldoorlog, in het bijzonder aan de gebeurtenissen in Duindorp.<br />
Een aantal Duindorpers, verenigd in een herdenkingscomité, nam het initiatief voor het gedenkteken. De Haagse beeldhouwer Theo van der Nahmer kreeg de opdracht en ontwierp drie reliëfs van chamotteklei.</p>
<p>Op het eerste reliëf heeft Van der Nahmer een Scheveningse weergegeven, die traag voortgaat, het hoofd gebogen. Hiermee verbeeldde de kunstenaar de verdrijving van circa 10.000 bewoners uit Duindorp in de periode 1943-1944. De Duitse bezetters ontruimden Duindorp voor de aanleg van de ‘Atlantikwall’. De bezetting is op het tweede reliëf uitgebeeld. Voor die periode staan een man en een vrouw symbool. Zij komen de zware tijd samen door, rug aan rug.</p>
<p>Het laatste reliëf laat een trotse Scheveningse zien. Met opgeheven hoofd, tas in de hand en met ferme tred terugkerend naar Duindorp. Dat gebeurde echter niet kort na de bevrijding in mei 1945, maar pas vanaf december 1946. Tot die tijd was de wijk namelijk gevangenkamp voor 5700 NSB-ers en andere (vermeend) foute Nederlanders.<br />
‘Reliëf slachtoffers 40-45’ is een vroeg werk van Van der Nahmer. Ingetogen en minder frivool dan veel van zijn latere beelden, zoals Eline Vere (1958), die hij opzette in was. Natuurlijk, hij liet de vormgeving aansluiten bij de tragiek van de oorlog. Maar de ingehouden, statische vormbehandeling hangt zeker ook samen met de chamotteklei. Over klei ofwel keramiek en steen zegt de beeldhouwer in het blad Pulchri van oktober 1982: ‘Steen is duur en kwetsbaar. Keramiek is ook kostbaar en bovendien kan ik mij er niet in uitleven. Met die wasmethode kon ik opeens alles maken wat ik wilde’.</p>
";natuursteen / charmotte;Elektriciteitshuisje;Reliëf Slachtoffers 40-45, Theo Nahmer, 1952;Ralph Kämena;Nicole Spaans, eindredactie Sandra Spijkerman;;Bevelandsestraat 2583, 2583 HM Den Haag, Nederland;52.089933362624436;4.258036935716842;2583;Bevelandsestraat;Nahmer, Theo van der;;;;77615.6649658268;456343.233488495
449;Sjaan;"<p>Niet erg groot, maar wel sterk aanwezig, dat is de kop ‘Sjaan’ uit 1987 in het Teniersplantsoen. Je ogen worden ernaartoe getrokken. Door de magische gezichtslijnen en door de mysterieuze huizen op de lange golvende haren, als een bewoond eiland in een deinende zee.</p>
<p>Een meeslepende aantrekkingskracht kenmerkt deze vrouwenkop van de uit IJsland afkomstige kunstenaar Sigurdur Gudmundsson. In de jaren zeventig is fotografie zijn medium. Ook daar is die aantrekkingskracht aanwezig, zij het op een andere manier. In zijn foto’s figureert de kunstenaar zelf in allerlei absurde, ironische situaties die op de kijker werken als een magneet. Zo is er de foto waarop Gudmundsson zijn halflange haar aan diverse luchtballonnen heeft geknoopt. Het haar stijgt met de ballonnen op. Maar de figuur blijft met een grote steen in de armen aan de grond genageld. Een subliem en tragisch contrast.</p>
<p>Als hij in de jaren tachtig overstapt op sculptuur, verdwijnt hij zelf uit beeld. Voor Gudmundsson betekent deze overgang geen wezenlijk verschil. Het gaat hem om de inhoud, niet om het medium. Toch is er sprake van een verschuiving van accenten. In zijn beelden, maar ook in zijn tekeningen, worden vanaf dat moment fenomenen als eb en vloed, zon en regen en liefde en verdriet belangrijker. Diepere gevoelens ten aanzien van natuur, schoonheid en poëzie komen aan de oppervlakte.</p>
<p>Het hoofd ‘Sjaan’ is daar een goed voorbeeld van. Geen portret, maar wellicht de beeldende vertaling van het fenomeen schoonheid, waarover de kunstenaar in zijn prozagedicht ‘Het landschap aan zee’ (1987) schreef: ‘Toen ik haar [de koningin der schoonheid, red.] voor het eerst ontmoette, bevond ik me in een soort landschap aan zee. Zij stond tot haar enkels in het water met achter haar een zee zonder horizon. Ik keek haar aan en voelde een mengeling van verliefdheid en fysieke begeerte.’</p>
";brons op stenen sokkel ;In Teniersplantsoen;Sjaan, Sigurdur Gudmundsson, 1987;Ralph Kämena;Nicole Spaans, eindredactie Sandra Spijkerman;;Teniersstraat 13, 2526 NX Den Haag, Nederland;52.06851467479248;4.305650529731628;13;Teniersstraat;Gudmundsson, Sigurdur;;;;80843.0562796425;453910.705781313
450;Stedemaagd;"<p>Oorspronkelijk zat deze dame bovenaan de trap bij de ingang van het voormalige stadhuis aan het Burgemeester De Monchyplein. Met haar linkerhand leunend op het stadswapen verbeeldt ze de Stedemaagd, een personificatie van Den Haag.</p>
<p>Eind jaren twintig van de twintigste eeuw bleek het oude stadhuis aan de Groenmarkt te klein geworden. In 1935 werd na een ontwerpwedstrijd het plan voor een nieuw stadhuis van architect J.M. Luthmann (1890-1973) uitgekozen. Drie jaar later was het kantoordeel van de nieuwbouw af. Pas in 1953 kon hij ook het representatieve deel van het stadhuis realiseren. Luthmann stelde voor om enkele Haagse beeldhouwers opdracht te geven tot decoratie van zijn stadhuis.</p>
<p>De uitgenodigde beeldhouwers Dirk Bus, Bram Roth en Gerard van Remmen hebben vooral reliëfs op het stadhuis aangebracht. Na de sloop van het ‘nieuwe’ stadhuis in 1996 zijn de meeste daarvan bewaard en herplaatst in het binnentuin van het appartementen- en kantoorcomplex dat op de plek van het stadhuis verrees. Alleen de sculptuur van de Stedemaagd van Bram Roth heeft een andere bestemming gekregen. Uiteindelijk vond zij in 2009 een nieuw onderkomen op het Sweelinckplein. Ter hoogte van de Banstraat en de Eerste Sweelinckstraat stond al jaren een sokkel leeg. Eerder stond daar een drinkschaal voor vogels. De Stichting Vrienden van het Sweelinckplein zorgde ervoor dat de Stedemaagd die plek kreeg.</p>
<p>Bij de onthulling op 23 maart 2009 liet dochter Tineke Beckers-Roth weten dat haar moeder model heeft gestaan voor deze dame. Het was een van de eerste opdrachten die haar vader kreeg. Hoewel Roth altijd figuratief is blijven werken, is in de vormentaal van dit beeld de strijd herkenbaar die zich in de jaren vijftig in de kunsten voltrok: tussen figuratie en abstractie. In de ‘Stedemaagd’ zijn de vormen duidelijk sterker vereenvoudigd en meer gestileerd dan in zijn latere werk.</p>
";natuursteen / baksteen;;Stedemaagd, Bram Roth, 1953;Ralph Kämena;Sandra Spijkerman;;Sweelinckplein 85, 2517 GL Den Haag, Nederland;52.08398703953794;4.2867516718622545;85;Sweelinckplein;Roth, Bram;;;;79573.4139809272;455651.477571548
499;Dynamisch-Contemplatief;"<p>Op haar tachtigste nam zij nog actief deel aan het Voorburgse culturele leven. Beeldhouwer Marian Gobius stond als medeoprichter en vrijwilliger Museum Swaensteyn met raad en daad bij. Ook kwamen er elke woensdagmiddag kinderen in haar atelier kleien. Toen zij in 1994 overleed, eerde Museum Swaensteyn haar met een expositie. Verder werd een hoek van haar atelier vol gereedschap en kleibeeldjes in z’n geheel overplaatst naar een van de museumzalen. Het is een blijvend eerbetoon aan een markante persoonlijkheid, die ‘nooit iets anders gedaan (heeft) dan beeldhouwen.’</p>
<p>Als jong meisje begon ze haar sculptuurstudie in Zwitserland, om die later in Parijs voort te zetten. In Nederland kreeg ze les van bekende Belgische beeldhouwer Toon Dupuis (1877-1937) en de nestor van de Nederlandse beeldhouwkunst Jan Bronner (1881-1972). Beiden werkten in een naturalistische trant, Bronner wat hoekig en statisch, Dupuis vlot en beweeglijk. Een echte Bronner- of Dupuisadept is Gobius nooit geworden. Weliswaar hield zij het naturalisme vast, maar haar werk is expressiever dan dat van haar beide leermeesters.<br />
Veel gevoel legde ze in de enkele oorlogsmonumenten die ze maakte. En als ze iemand portretteerde, wist ze door te dringen tot het wezen van die persoon, of dat nu een kind was of een volwassene. Gobius maakte van veel belangrijke personen borstbeelden, zoals van prinses Juliana. Bovendien creëerde ze ruim 130 kinderkopjes en tientallen tuinbeelden.</p>
<p>Het beeld ‘Dynamisch-Contemplatief’ is zo’n tuinbeeld. Het staat op een grasveld in de mooie omgeving van Park Marlot. Een jongetje zit op de grond in gedachten verzonken, de blik contemplatief naar beneden gericht. Achter hem staat een tweede jongetje, dat alert voor zich uit blikt, tulpen in de armen. Zijn houding is dynamisch: staand, de benen uit elkaar en het bovenlichaam gedraaid. Met de jongetjes als personificaties, heeft Gobius het contrast tussen de twee gemoedstoestanden harmonisch uitgebeeld.</p>
";Brons;bij Huize Marlot;Dynamisch-Contemplatief, Marian Gobius, 1948;Ralph Kämena;Nicole Spaans, eindredactie Sandra Spijkerman;;Leidsestraatweg 77, 2594 BB Den Haag, Nederland;52.101734062272385;4.354927092790604;77;Leidsestraatweg;Gobius, Marian;;;;84274.1144728867;457557.213374469
500;Gerda en het rendier;"<p style=""font-weight: 400;""><em>Gerda en het rendier</em> is sinds 21 maart 2024 weer terug in Marlot! Lees meer onderaan de tekst.</p>
<p>Op een stille plek in park Marlot staat een rendier. Zijn hoofd buigt voorover naar een klein meisje dat hem iets lijkt toe te fluisteren. Wie zijn deze figuren en waar komen ze vandaan? Voor kenners is het duidelijk: de twee figuren zijn weggelopen uit ‘De Sneeuwkoningin’, een sprookje van Hans Christian Andersen. Het meisje Gerda is daarin de hoofdfiguur. Met steun van een sprekend rendier volgt zij haar vriendje Kai die door de sneeuwkoningin is ontvoerd. Zij vindt hem en laat zijn verkilde hart weer ontdooien.</p>
<p>Dit onderwerp koos Corinne Franzen-Heslenfeld voor het beeldje dat ze moest maken als tegenprestatie voor de Prix de Rome. Ze was inmiddels net getrouwd en, zoals in de jaren vijftig en zestig van de 20e eeuw nog vrij vanzelfsprekend was, teruggekeerd uit Rome om zich bij haar man te voegen.</p>
<p>Franzen-Heslenfeld was een eigenzinnige vrouw die ondanks veel twijfels en tegenwerking van haar omgeving, haar ambities altijd heeft waargemaakt. Ze was verantwoordelijk voor gigantische, in steen gehouwen beelden als de vrijheidsmonumenten in Utrecht en Noordwijk en de twee metershoge atletische naakten op de toegangspoort naar het Zuiderpark. Daarnaast heeft ze ontelbaar veel portretbustes gemaakt en beeldjes van kinderen in klei, brons en steen.</p>
<p>‘Gerda en het rendier’ was een opdracht van de toenmalige minister van Onderwijs, Kunsten en Wetenschappen, mr. Jan Terpstra. Heslenfeld moest een beeld ontwerpen voor een kinderpark. Dat verklaart haar keuze voor het sprookje. Bij gebrek aan een andere geschikte locatie werd het Marlot, één van de Haagse parken. Heslenfeld had daar geen bezwaar tegen. Haar sculptuur staat er precies zoals ze het zich wenste: tegen een loofgroene achtergrond. Het beeld staat er nog steeds en in dezelfde entourage: even standvastig als de liefde van Gerda voor haar vriendje Kai.</p>
<p>Even leek het erop dat het lieflijke beeld <em>Gerda en het rendier</em> nooit meer terug zou keren in Mariahoeve. Tijdens een kortstondige, maar heftige zomerstorm begin juli 2023 sneuvelde het toch al kwetsbare beeldje. Het was al wat zwakker door eerdere reparaties en de tijd &#8211; het bestond ruim 80 jaar &#8211; had de zachte steensoort waaruit het is gemaakt nog kwetsbaarder gemaakt. Maar… omdat het zo’n geliefd tafereel was, had de gemeente er ooit een 3D-scan van laten maken. Die kwam nu goed van pas. In de winter is er in China een kopie gemaakt, dit keer in kalksteen. Half maart 2024 is de replica teruggeplaatst in park Marlot. Daar fluistert de kleine Gerda wederom tegen het rendier. Tot groot genoegen van bewoners en wandelaars.</p>
";Zandsteen, replica in kalksteen;midden in het park;Gerda en het rendier, Corinne Franzen-Heslenfeld, 1938 (replica 2024);Ralph Kämena/Stroom Den Haag/ST Natuursteen Den Haag B.V.;Lidwien Nielander, eindredactie Sandra Spijkerman;;39X4+R2 Den Haag, Nederland;52.09952392301904;4.355059307444629;;;Franzen-Heslenfeld, Corinne;;;;84279.676138699;457311.203718779
353;Drie muurtjes en zuilen;"<p>Hoewel hij ook elders kunstopdrachten heeft uitgevoerd, is het kunstenaarschap van Eddy Stikkelorum toch vooral verbonden met de Haagse regio. De kunstenaar werd geboren in Den Haag, studeerde er aan de Koninklijke Academie van Beeldende Kunsten en is er blijven wonen en werken.<br />
Stikkelorum werkt als beeldend kunstenaar en vrij vormgever. Zowel in zijn vrije werk als in de uitgevoerde opdrachten zijn vindingrijke vormgeving en verrassend materiaalgebruik belangrijk. Zo ontwerpt de kunstenaar in opdracht papiersculpturen die per envelop verzonden kunnen worden. Na het openen van de envelop ontvouwt zich een bijzonder kunstwerkje. In zijn vrije werk (designachtige wandobjecten en sculpturen) komen speelse aanpak en abstracte vormgeving samen.</p>
<p>In het opdrachtencircuit heeft Stikkelorum naast kleine sculpturen, zoals het kunstwerk dat wordt uitgereikt aan de winnaar van de Nationale ICT Award, ook grote opdrachten uitgevoerd. In het Anthoniushove Ziekenhuis in Leidschendam (Medisch Centrum Haaglanden) zijn in oktober 2003 ‘De Wachtenden’ geplaatst: drie gestileerde gestalten van gedraaid en gekleurd hout die op een sokkel van natuursteen. In 1998 werd een kunsttoepassing gerealiseerd bij Wijk- en Dienstencentrum Oranjehoek in Voorburg. Een in het oog springende ingreep in de vorm van een toevoeging van aluminium, heeft het aanzicht van de gevel van het gebouw drastisch veranderd.</p>
<p>Een schoolvoorbeeld van beeldende kunst in de openbare ruimte die dicht aanleunt tegen architectuur is ‘Drie muurtjes en zuilen’. Dit driedelige object voerde Stikkelorum in 1987 uit in nauwe samenwerking met Ruud Guilonard. Het object van metselwerk en metaal markeert de ingang van Wijk- en Dienstencentrum Bezuidenhout, waar het functioneert als een doeltreffende combinatie van een uitnodigend gebaar, een wegwijzer en een blikvanger.</p>
";Metselwerk en metaal;ingang wijk- en dienstencentrum Bezuidenhout;Drie muurtjes en zuilen, Eddy Stikkelorum, Ruud Guilonard, 1987;Ralph Kämena;Wim van der Beek, eindredactie Sandra Spijkerman;;Johannes Camphuijsstraat 25, 2593 CH Den Haag, Nederland;52.08589350191722;4.338593228801844;25;Johannes Camphuijsstraat;Stikkelorum, Eddy;Guilonard, Ruud;;;83129.6016556096;455810.975879291
354;Monument Jan Toorop;"<p>De kritiek loog er niet om. Van de ‘totempaal’ moesten de ‘versierselen’ naast het hoofd van Toorop maar worden weggehakt, opperden de raadsleden. In 1936 mocht de Haagse gemeenteraad het monument voor de beroemde kunstschilder Jan Toorop (1858-1928) van beeldhouwer John Raedecker aanschouwen. Waarschijnlijk beangstigde dit vernieuwende, driekoppige kunstwerk hen en waren ze niet gewend moderne kunst te beoordelen.<br />
Het oprichtingscomité schreef eerder juist opgetogen: ‘Het monument kenmerkt zich, evenals de persoonlijkheid van Toorop, door een zeer oorspronkelijk karakter. Het comité meent dat de beeldhouwer beslist zijn bedoelingen heeft begrepen; het monument wijkt volkomen af van het begrip “standbeeld” of “buste”, zowel als van een conterfeitsel in den vorm van een reliëf of medaillon.’<br />
Het expressieve portret van Toorop met zijn geprononceerde trekken is op een hoge zuil geplaatst. Links van de krachtige kop bevindt zich een vrouwenkop, die de inspiratie voorstelt. De mannenkop rechts, ‘een stoeren visscher’, is het symbool van de arbeid. Een klein naaktfiguurtje tussen de beide mannenkoppen verbeeldt de mens ‘ontstaan uit de conceptie’.<br />
Van de uitzonderlijke kwaliteiten van Raedeckers werk waren opdrachtgevende commissies doorgaans wel doordrongen. Toch bleef het lang ploeteren voor deze belangrijke beeldhouwer van de ‘Amsterdamse School’ (1916-1926). Aan het oprichtingscomité voor het Toorop-monument schreef hij in 1935 radeloos: ‘[&#8230;], ik heb geld noodig. Ik verdien haast niks meer.’ In 1930 begonnen, dreigde hij het werk twee jaar later stil te leggen, als hij geen geld zou ontvangen. Zo sleepte deze opdracht zich voort tot de onthulling op de hoek Jacob Catslaan/Buitenrustweg in 1937.<br />
Grote, prestigieuze opdrachten kwamen voor Raedecker pas laat. Na de oorlog mocht hij met architect J.J.P. Oud (1890-1963) het Nationaal Monument op de Dam gestalte geven. De onthulling ervan in mei 1956 maakte hij niet meer mee. Vier maanden daarvoor overleed hij: steenstof had zijn longen aangetast.</p>
";steenachtig;hoek Buitenrustweg;Monument Jan Toorop, John Raedecker, 1937;Ralph Kämena;Nicole Spaans, eindredactie Sandra Spijkerman;;10 Jacob Catslaan;52.0875956976218;4.29022918177037;10;Jacob Catslaan;Raedecker, John;;;;79817.8224911903;456049.332945349
355;Tweeledig object;"<p>‘Het komt neer op schuiven en spelen met de vormen. Tot je spanning krijgt. En als het zover is, zet je het vast of laat je het liggen’, zegt beeldhouwer Paul de Regt in een interview met de Haagsche Courant uit 1977. Hij omschrijft de manier waarop hij zijn abstracte beelden, die zijn samengesteld uit geometrische vormen, ontwerpt. Het schuiven en spelen gebeurt in het atelier met behulp van maquettes en modellen. Soms zijn de ideeën op schaal uitgevoerd in zink, soms in hout en hardboard. Hoewel hij zelf de term ‘spelen’ gebruikt, wekken zijn kunstwerken niet de indruk dat hij puur intuïtief te werk gaat. In de ontwerpfase is hij bewust op zoek naar een optimaal esthetisch spanningsveld tussen vorm, lijn en vlak.</p>
<p>Dat hij met het zoekproces uiteindelijk ook het gewenste effect bereikt, toont ‘Tweeledig object’ uit 1980 aan. Het monumentale kunstwerk in het Huijgenspark bij de Stationsweg bestaat uit twee geometrische objecten van cortenstaal: een trapezium en een driehoek, die &#8211; met enige tussenruimte &#8211; bij elkaar staan. De basis van het trapezium is kleiner dan de bovenzijde. Bij de driehoek is dat andersom. Dat is zichtbaar. Voelbaar is de spanning tussen de twee elementen, die elkaar aantrekken en tegelijkertijd afstoten als twee positief geladen magneten. Die spanning wordt sterker als we ons voorstellen dat de twee elementen ooit samen één groot object vormden, een parallellogram. Daarin maakte de kunstenaar &#8211; zo lijkt het &#8211; een snede, precies zó dat er volgens meetkundige principes een driehoek naast een trapezium ontstond. Twee nieuwe vormen geboren uit één.</p>
";cortenstaal;halverwege plantsoen;Tweeledig object, Paul de Regt, 1980;Ralph Kämena;Nicole Spaans, eindredactie Sandra Spijkerman;;Huijgenspark, Huijgenspark 47, 2515 BB Den Haag, Nederland;52.0732680290372;4.3214356899261475;47;Huijgenspark;Regt, Paul de;;;;81933.0801295267;454423.511349416
401;Meisje met fluit;"<p>Ooit zat er een kleutermeisje in kleermakerszit op de zuil in het midden van het plantsoen aan de Wingerdstraat. Het tuinbeeld van terracotta stond er van 1947 tot ongeveer 1974. Toen werd het door vandalen zodanig vernield dat het niet meer te herstellen viel. Beeldhouwer Jos van Riemsdijk was bereid een nieuw beeld te maken. Ze ontwierp opnieuw een meisje, maar nu in de puberleeftijd en spelend op een fluit. Het bronzen beeld werd in 1977 geplaatst.</p>
<p>Net als uit de kleuter spreekt uit ‘Meisje met fluit’ een grote liefde voor kinderen. Het meisje zit heerlijk ontspannen, zich van niets en niemand bewust, fluit te spelen. Ze draagt een ruimvallende jurk die bij de hals is afgezet met een kraag. Blote voeten steken speels onder de jurk uit. Wat het meisje zo aandoenlijk maakt, en wat Van Riemsdijk zo treffend heeft uitgebeeld, is dat ze op de drempel naar volwassenheid nog kind is. Getuige haar andere Haagse beelden liet Van Riemsdijk zich vaker inspireren door tienermeisjes.</p>
<p>Zelf zei ze in 1995: ‘Geïnspireerd word ik uitsluitend door mens en dier. Van één haan kan ik oneindig veel beeldjes maken.’ Misschien had ze hier haar amusante krabbende haan in het Westbroekpark in gedachten. Maar ook baby’s, nonnen en oude mensen koos zij als onderwerp. Het ging haar vooral om het vastleggen van allerlei typerende situaties, poses en bezigheden, zoals haar borstelen, een boek lezen, of een sprong maken. Het Eindhovens Dagblad schreef over Van Riemsdijk in 1979 dat ze niet haar eigen emotie, maar die van het onderwerp centraal stelde. Haar naturalistische brons in de Wingerdstraat laat zien dat ze haarscherp observeerde en een gelukzalig moment van ontspanning en onbevangenheid ving in vormen.</p>
";brons / baksteen;plantsoen;Meisje met fluit, Jos van Riemsdijk, 1977;Ralph Kämena;Nicole Spaans, eindredactie Sandra Spijkerman;;Wingerdstraat 68, 2565 VD Den Haag, Nederland;52.07400519653073;4.259849878258453;68;Wingerdstraat;Riemsdijk, Jos van;;;;77712.3806904368;454569.30197277
402;Berbermeisje;"<p>In artikelen over Dick Loef wordt meestal zijn keramische werk besproken. Ofschoon er in Den Haag een aantal staan, is er weinig informatie te vinden over de bronzen beelden van de kunstenaar. Dick Loef zelf wilde ook niet veel kwijt over zijn werk. ‘Genot of afkeer van de beschouwer zouden door mijn woorden toch niet worden verhoogd of verhevigd’, veronderstelde hij.</p>
<p>Daardoor is weinig bekend over het hoe en waarom van het ‘Berbermeisje’ dat geplaatst is in de Scheveningse volkswijk waarin het Willem Beukelszoonplein ligt. Loef maakte het in een tijd waarin veel Noord-Afrikanen naar Nederland kwamen op zoek naar werk. Onder hen bevonden zich veel Berbers. De naam van die stam is ontleend aan het Griekse ‘Barbaros’. Berbers behoren tot de Imazhigen: een nomadenstam die van oudsher een groot deel van Noord-Afrika bevolkte. Het meisje op blote voeten en gehuld in een grof geweven deken is een vreemde in de Scheveningse omgeving: een vissershofje dat is vernoemd naar de veronderstelde uitvinder van het haringkaken: Willem Beukelszoon.</p>
<p>Loef gebruikte in zijn werk vaak een archaïsche vormentaal. De Berbers waren voor hem waarschijnlijk een intrigerende bevolkingsgroep. Zijn vazen decoreerde hij sober en functioneel. De kleuren van het zelfgemaakte glazuur doen denken aan Perzisch of Chinees aardewerk. In 1968 kwam hij naar buiten met zijn holle ‘keien’: door zand of water gepolijste keramische objecten, blauwig of grijzig geglazuurd. Ze intrigeerden door hun robuuste vorm in contrast met het lichte gewicht.</p>
<p>Voor de meeste mensen is Loef vooral bekend geworden door de kleurige reliëfs die hij ontwierp voor openbare gebouwen, zoals de ‘vrolijke blije toestand, geïnspireerd op bloemen en planten’ in bejaardenhuis Vrederust-West. Ook daarover zei hij niet veel anders dan dat hij de bewoners van het tehuis wilde plezieren.<br />
Loef is overleden, de achtergronden van zijn werk zullen nooit worden onthuld. Het verhaal achter het Berbermeisje zal dus altijd een kwestie van gissen blijven. Hoe dan ook, de rol van raadselachtige vreemdeling past wel bij het berbermeisje.</p>
";brons / steenachtig;op plein;Berbermeisje, Dick Loef, 1983;Ralph Kämena;Lidwien Nielander, eindredactie Sandra Spijkerman;;Willem Beukelszoonplein;52.1035161;4.2826108;;Willem Beukelszoonplein;Loef, Dick;;;;79322.673812408;457828.398634612
403;Zonder titel;"<p>Je komt ze getekend of geschilderd wel tegen: eenvoudige V-tekens die vliegende vogels voorstellen. De enorme rode V van de Rotterdamse beeldhouwster Ineke Visser doet aan zo’n vogel denken. Toch moet het beeld anders worden gezien. De twee stalen pijlers van het 8 ton wegende beeld aan de Weteringkade bij het Schenkviaduct staan voor de band tussen de Rivierenbuurt en de Stationswijk.</p>
<p>Het ongeveer 12 meter hoge beeld uit 1988 is een ‘landmark’, een markering van een plek in de stad waar de twee wijken elkaar ontmoeten. Groot, geverfd in de signaalkleur rood en eenvoudig van vorm om de aandacht naar zich toe te trekken in een drukke omgeving. Het verkeer raast aan twee kanten langs het object. Bovendien moet het concurreren met richtingborden, lantarenpalen en trambovenleidingen. Zo’n locatie vraagt om een groots gebaar.</p>
<p>Het werk van Visser heeft een monumentaal karakter. Toen zij aan het begin stond van haar carrière en met name in kleine formaten werkte, werd dat al gesignaleerd. In 1976 ontving zij de Godon-prijs, een aanmoedigingsbeurs voor beginnende kunstenaars van de Haagse Koninklijke Academie van Beeldende Kunsten. De jury vond dat zij ‘op intelligente en economische wijze materiaal in de praktijk’ wist toe te passen. Verder zei de jury tegen Visser: ‘Uw werk komt in aanmerking om op groter schaal te worden uitgevoerd en om te worden geplaatst in de vrije natuur of in stedelijke omgeving.’ Vooral dat laatste gebeurde.</p>
<p>Er staan beelden van Visser in diverse grote steden als Amsterdam, Rotterdam en Den Haag. Vaak zijn het forse stalen constructies, robuust en sterk. Een enkele keer hebben ze toch iets kwetsbaars. De knik in de bovenkant van de ‘vleugels’ van Vissers Haagse sculptuur maakt het beeld minder onaantastbaar.</p>
";ijzer;middenberm Schenkviaduct/ Spaarneplein;Zonder titel, Ineke Visser, 1988;Ralph Kämena;Nicole Spaans, eindredactie Sandra Spijkerman;;Schenkviaduct 42a, 2515 AP Den Haag, Nederland;52.07363864043751;4.325695661295765;42a;Schenkviaduct;Visser, Ineke;;;;82225.7242612993;454460.463483587
451;Sprookje;"<p>Wie is dat verlegen, schuchtere meisje, daar op het Sweelinckplein? De titel van het beeld, ‘Sprookje’, vormt een aanknopingspunt. Is het Assepoester of Sneeuwwitje? Maar met die beide sprookjesfiguren vertoont dit mysterieuze meisje weinig overeenkomst. Het antwoord zullen we waarschijnlijk niet vinden bij sprookjesschrijvers als Charles Perrault of de gebroeders Grimm. Speurend in de hofstad zelf, komen we bij de auteur Louis Couperus (1863-1923).</p>
<p>Couperus’ omvangrijke oeuvre omvat naast romans, verhalen en gedichten ook een aantal sprookjes. In zijn sprookje ‘Van het altijd verliefde godinnetje’ (1913) speelt Eos de hoofdrol. Wellicht had Van Kralingen Eos in gedachten toen hij zijn beeld ‘Sprookje’ ontwierp. Helaas kunnen we het hem niet meer vragen. Hij overleed in 2001.<br />
Van Kralingen werd beeldhouwer tegen de wil van zijn vader, die bang was dat hij er niets mee zou kunnen verdienen. Dat pakte anders uit. Na afronding van zijn studie aan de Haagse Koninklijke Academie van Beeldende Kunsten in 1945, maakte Van Kralingen al snel naam. Met voldoende geld op zak, vertrok de jonge kunstenaar in 1949 naar Frankrijk. In het dorpje Tourrette sur Loup werkte hij in steen, schilderde hij en maakte wandkleden. Ook heeft Van Kralingen altijd in klei gemodelleerd en begon hij eind jaren tachtig mozaïeken te vervaardigen.</p>
<p>Van Kralingen bouwde in ruim een halve eeuw een overwegend figuratief oeuvre op, waarin de menselijke figuur een centrale plaats inneemt. Naast vrij kunstenaar was hij tot op hoge leeftijd docent.</p>
";brons / steenachtig;plantsoen, tegenover nr. 62;Sprookje, Joop van Kralingen, 1950;Ralph Kämena;Nicole Spaans, eindredactie Sandra Spijkerman;;62 Sweelinckplein;52.0832540657042;4.28384565538062;62;Sweelinckplein;Kralingen, Joop van;;;;79373.0024093461;455572.958121209
452;Sweelinck-monument;"<p>Tussen alle monumenten, ter herinnering aan historische gebeurtenissen en als eerbetoon aan personen als Descartes, Johan de Witt, Eline Vere, bevindt zich ook een gedenkteken voor de 16e-eeuwse componist Jan Pieterszoon Sweelinck (1562-1621). Hij was niet alleen componist en pedagoog, maar bespeelde tevens het orgel van de Oude Kerk in Amsterdam. Vooral met zijn vernieuwende composities voor dit instrument heeft hij in binnen- en buitenland bekendheid gekregen.<br />
Het monument is overigens niet in de tijd van Sweelinck zelf opgericht, maar pas in de 20e eeuw. Bernard van den Sigtenhorst Meyer (1888-1953), biograaf van Sweelinck én collega-componist, heeft zich sterk gemaakt voor een gedenkteken voor zijn ‘leermeester’. De gemeentelijke commissie voor kunstopdrachten verstrekte in 1953 de opdracht daarvoor aan Dirk Bus. Zijn monument ter ere van de componist staat sinds in 1962 in het plantsoen van het Sweelinckplein.</p>
<p>Het monument bestaat uit een sokkel met een zuil waarop Bus een portretmedaillon van de componist heeft aangebracht. Uiteraard heeft Sweelinck zelf geen model gestaan voor het portret op dit monument. Zijn beeltenis heeft de beeldhouwer waarschijnlijk afgeleid van een schilderij van de 17e-eeuwse schilder Ravesteyn waarop de componist is te zien. Bovenop de zuil is een beeld van een liggende figuur met vogels te zien. In een interview in het Vrije Volk (1967) zegt Bus hierover: ‘Daarmee heb ik het zwevende, het ijle van de muziek willen weergeven.’ Ook de lier die de zwevende figuur vasthoudt, verwijst uiteraard naar de muziek. Bus heeft dit oudste snaarinstrument, dat al in de legende van Orpheus voorkomt, evenals de muziek zelf zeer rank en ijl gebeeldhouwd.</p>
<p>Het Sweelinck-monument is een van de twee gedenktekens die Bus voor Den Haag heeft gemaakt. Het andere betreft het Monument voor de Grenadiers en Jagers. De stijl waarin met name het bovenste deel van het Sweelinck-moment is gemaakt, met het ruwe oppervlak, is typerend voor het latere werk van Bus.</p>
";brons / natuursteen / zandsteen;in plantsoen langs Waldeck Pyrmontkade;Sweelinck-monument, Dirk Bus, 1962;Ralph Kämena;Nicole Spaans, eindredactie Sandra Spijkerman;;917 Waldeck Pyrmontkade;52.0836932264184;4.28562943911571;917;Waldeck Pyrmontkade;Bus, Dirk;;;;79496.0025185076;455619.957660319
453;Buste Louis Couperus;"<p>In de jaren zestig beheerst de internationale Fluxus-beweging de beeldhouwkunst in Nederland. Fluxus stelt de authentieke vorm van kunst ter discussie. Het experiment staat centraal. Daarbij vervagen de grenzen tussen verschillende kunstdisciplines. De kunstenaar zoekt driftig naar nieuwe materialen en treedt op als performer tijdens happenings en acties. Ook het verzenden van ansichtkaarten wordt als vorm van kunst (mail-art) beschouwd.</p>
<p>In diezelfde jaren zestig waait er in het opdrachtencircuit een heel andere wind. Opdrachtgevende comité’s blijven het academisme trouw. Zo krijgt Bertus Sondaar, die eens tot de voorhoede behoorde, maar later traditioneel werkt, in 1963 de opdracht voor een portretbuste van Louis Couperus (1863-1923). Dit ter nagedachtenis aan de geboorte van de vermaarde schrijver honderd jaar eerder in de Haagse Archipelbuurt.</p>
<p>Voordat Sondaar in de jaren dertig naar Parijs vertrok, kreeg hij les van de bekende beeldhouwer Jan Bronner (1881-1972), wiens statische, ‘architectonische’ leer van invloed was op Sondaars werk. Hij ging naar Parijs om zijn kunst te bevrijden uit het keurslijf van de architectuur. In de Franse hoofdstad volgde Sondaar lessen bij portretbeeldhouwer Charles Despiau (1874-1926). Despiau ging het om de vorm; hij vatte vormen op als gesloten volumes. Verder zijn vereenvoudiging in modellering en het weglaten van details sleutelbegrippen in zijn oeuvre.</p>
<p>In Sondaars sculpturen versmelten de opvattingen en werkwijzen van zijn beide docenten. De bronzen portretbuste van Couperus in de Surinamestraat is streng en statisch, zonder overbodige detaillering. Toch ontbeert het portret geen emotie of karakter. Integendeel. De termen onbevooroordeeld en ‘gevoelig realisme’ zijn hier op hun plaats. Sondaar zinspeelt niet op de seksuele geaardheid van de schrijver, noch op zijn dandyachtige gedrag. Met het portret zet hij hem treffend neer als veelzijdig en begaafd dichter en romancier, die ons vele prachtige werken naliet, zoals ‘Eline Vere’ (1889) en ‘De stille kracht’ (1900).</p>
";brons op een stenen sokkel ;plantsoen tegenover nr.1;Buste Louis Couperus, Bertus Sondaar, 1963;Ralph Kämena;Nicole Spaans, eindredactie Sandra Spijkerman;;Surinamestraat 2, 2585 GJ Den Haag, Nederland;52.089227746714485;4.307950842028152;2;Surinamestraat;Sondaar, Bertus;;;;81035.0309000932;456212.691680045
501;Ruth, de arenlezende vrouw;"<p>Toen in 1964 het beeld ‘Ruth’ werd geplaatst, was de Parelmoerhorst nog maar net gereed. De nieuwbouwwijk verrees op een plek waar voorheen de Bezuidenhoutse polder lag. De agrarische historie vormde de basis voor ‘Arenlezende vrouw’ van Jorien de Kruijff van Dorssen. De figuur ‘Ruth’, ontleend aan het oudtestamentische verhaal uit het bijbelboek Samuel, is het toonbeeld van geduld, liefde en ijver.</p>
<p>Samen met het beeld ‘Moeder en kind’ van Frank Letterie, dat tegelijkertijd op de Parelmoerhorst werd geplaatst, vormt ‘Ruth’ een ode aan de vrouw en aan het moederschap. Dat onderwerp ligt voor de hand, want vrouwen, moeders en kinderen waren zeker destijds de belangrijkste gebruikers van de wijk.</p>
<p>De Kruijff heeft een aantal liefdevolle vrouwenbeelden gemaakt. Aan de rand van de vijver in park Presikhaaf in Arnhem is de ‘Baadster’ uit 1963 geplaatst. Ze houdt haar kind op zijn buik boven het water. Vandaar de latere benaming: ’Zwemmen leren’. In 1981 kreeg de kunstenaar voor haar beeldende werk de Charlotte van Pallandt-prijs, vernoemd naar de bekende beeldhouwer die deze honorering voor jong beeldhouwtalent in 1978 invoerde.</p>
<p>Inmiddels trad De Kruijff naar buiten met abstracte beelden, zoals ‘Strijkplank’ uit 1983. In dat jaar exposeerde ze voor het eerst tekeningen. Het waren lijntekeningen opgebouwd uit ijle strepen in pen en inkt. De kunstenaar was in de kritieken op haar vroegere werk bewonderd om haar meditatieve inslag en de rustige, attente observatie van de medemens. Dat geldt ook voor de pentekeningen. Ze dragen het meditatieve karakter van een arenlezende vrouw.</p>
";Brons;gazon flatgebouwen, zijde Saffierhorst;Ruth, de arenlezende vrouw, Jorien Kruyff van Dorssen-Rooymans, 1964.;Ralph Kämena;Lidwien Nielander, eindredactie Sandra Spijkerman;;Saffierhorst 12, 2592 GL Den Haag, Nederland;52.09510131664662;4.355321382367072;12;Saffierhorst;Kruyff van Dorssen-Rooymans, Jorien;;;;84290.6375092353;456818.92815214
502;Moeder en kind;"<p>‘Moeder en kind’ is een onderwerp dat door de eeuwen heen kunstenaars en publiek bleef boeien. Dat bewijst ook het in grove toetsen geboetseerde beeldje van een robuuste vrouw die haar kind over haar schouder legt. In het oeuvre van de maker, Frank Letterie, keert het onderwerp regelmatig terug. De intimiteit tussen moeder en kind, binnen de context van een liefdespaar of een gezin, was voor hem een oergegeven waar hij zich emotioneel mee kon opladen.</p>
<p>Het beeld dat geplaatst werd naar aanleiding van de oplevering van de Parelmoerhorst in 1964, is één van de eerste werken die Letterie in opdracht vervaardigde. Pas nadat hij tijdens zijn vervangende diensttijd tekenles had genomen, koos hij op 22-jarige leeftijd voor het kunstenaarsbestaan. Hij volgde een opleiding aan de Haagse Koninklijke Academie van Beeldende Kunsten en aan de Amsterdamse Rijksakademie die hij in 1958 afsloot met de Prix de Rome. Zijn traditionele opleiding heeft Letterie nooit laten varen voor een meer experimentele benadering. Een figuratief beeld bezit voor hem ook abstracte kwaliteiten.</p>
<p>In 1978 verruilde de van oorsprong Haagse kunstenaar het Randstedelijk kunstcircuit voor de Achterhoek, waar hij veel opdrachten kreeg. Zo maakte hij voor zijn woonplaats Vorden een beeld van de dichter A.C.W. Staring. Letterie was een begenadigd portrettist. Dat blijkt onder meer uit de penningen die hij voor tal van organisaties maakte. Op het kleine oppervlak wist hij gezichten in rake lijnen te typeren. Die trefzekerheid zocht hij ook in de dynamische beelden van strijdende ruiters of galopperende paarden, die eveneens vaak in zijn oeuvre terugkeren.</p>
<p>Op de vraag wat hij het boeiende van beeldhouwkunst vond, antwoordde Letterie ooit: ‘Je geeft een object de illusie mee van beweging, terwijl je tegelijkertijd een evenwicht zoekt’. Zelfs in een intiem gebaar van een moeder met kind, draait het om het vastleggen van het juiste moment. Dat is al eeuwenlang dé ultieme uitdaging voor menig kunstenaar.</p>
";Brons;gazon bij flatgebouwen;Moeder en kind, Frank Letterie, 1964;Ralph Kämena;Lidwien Nielander, eindredactie Sandra Spijkerman;;Parelmoerhorst 33, 2592 SB Den Haag, Nederland;52.096315536621994;4.356172443575459;33;Parelmoerhorst;Letterie, Frank;;;;84350.8722597365;456953.182985333
503;Gedenkplaats Parallelweg;"<p>Op 29 maart 1945 molesteerden en ontwapenden leden van het verzet twee Duitse soldaten op de Parallelweg. Een dag later hielden verzetslieden er een colonne Duitse vrachtwagens van de Ordnungspolizei aan en misleidden zij de vijand. Als represaille haalde de bezetter op 31 maart een groep mannen en jongens uit de Scheveningse strafgevangenis en bracht ze naar de plaats waar de verzetacties hadden plaatsgevonden. Tegelijkertijd pakten ze enkele willekeurige buurtbewoners op. Twaalf personen werden zonder pardon bij het hek tussen Parallelweg en spoor neergeschoten.</p>
<p>Direct na afloop van de Tweede Wereldoorlog richtten de inwoners van Den Haag monumenten op ter herinnering aan vijf jaren van ontberingen, verschrikkingen en moorden door de Nazi’s. Vaak kwamen de gedenktekens te staan op de plaatsen waar burgers waren gefusilleerd.<br />
Zo ook op de Parallelweg. Een jaar na de afschuwelijke moord op de twaalf onschuldige burgers hielden buurtbewoners en nabestaanden een eenvoudige herdenkingsbijeenkomst. Met een bord aan het hek, een zwart houten kruis en de Nederlandse vlag eerden ze de doden. In 1953 is het bord vervangen door een marmeren plaat. Omdat deze plaat in 1962 ten prooi viel aan vandalen, werd in datzelfde jaar de huidige plaat aan het hek bevestigd. De tekst erop luidt:</p>
<p>‘Ter nagedachtenis aan de 12 Nederlanders die hier door de Nazi’s op 31 mrt. 1945 werden gefusilleerd.’</p>
<p>Doordat de verkeerssituatie in de jaren tachtig ingrijpend is veranderd, ziet de gedenkplaats er tegenwoordig weer anders uit. Een laag hek scheidt de Parallelweg van de sporen voor tram en trein. Voor dit hek staat in de brede stoep een houten paal met de marmeren plaat. Erachter bevinden zich een stenen rand en vier metalen palen, waaraan kransen kunnen worden gehangen. Tot slot is ervoor in de stoep een herdenkingstegel gelegd met de tekst:</p>
<p>‘Samen leven, samen verder.<br />
Stationsbuurt 4 mei 1988’.</p>
";natuursteen / ijzer;Tegenover de Naaldwijksestraat;Gedenkplaats Parallelweg, onbekende maker, 1953, aangepast in 1988;Ralph Kämena;Nicole Spaans, eindredactie Sandra Spijkerman;https://www.4en5mei.nl/oorlogsmonumenten/monumenten_zoeken/oorlogsmonument/346/den-haag%2C-monument-aan-de-parallelweg;Naaldwijksestraat 21, 2526 CC Den Haag, Nederland;52.0684173370596;4.31868447900047;21;Naaldwijksestraat;Onbekende maker;;;;81736.5287214591;453886.643361503
356;Sculptuur;"<p>De beelden van Marus van der Made worden min of meer standaard ingedeeld bij de geometrisch abstracte of concrete kunst. De kunstenaar uit Zoetermeer werd opgeleid tot architect en graficus en openbaart in een belangrijk deel van zijn vrije werk een sterke voorliefde voor het combineren van verschillende materialen. De grondvorm van zijn sculpturen is meestal een vierkant of een driehoek. Door de uitsparingen of openingen te vullen met andere materialen dan die waarvan de hoofdvorm is gemaakt, ontstaan er tegenstellingen die een visueel spanningsveld veroorzaken en associaties oproepen.<br />
Af en toe laat Van der Made zich uitdagen tot het verkennen van de grenzen van abstractie. Zijn geometrisch abstracte beelden kunnen in dat geval bijvoorbeeld de vorm van een geabstraheerde stoel aannemen.<br />
In de sculptuur die geplaatst is in het Huijgenspark wordt de verticale vorm circa driekwart van beneden onderbroken door een opening die in dit specifieke geval niet wordt ingevuld met een ander materiaal. Van der Made creëerde de opening door de twee lange stroken die samen de ‘zuil’ vormen, van elkaar los te maken, een eigen baan te laten volgen en uiteindelijk weer bij elkaar te brengen, zodat opnieuw de V-vorm ontstaat die ook het onderste deel van de sculptuur bepaalt.<br />
De ingrepen in vorm blijven beperkt tot de ingenieuze manier waarop de beide zijden van het roestvrijstalen beeld uit elkaar gevouwen worden en uiteindelijk weer samenkomen. Van der Made laat hier zien dat hij steeds voldoende vrijheid en speelruimte claimt om de spanning in het beeld te garanderen zonder dat hij buiten de geometrisch abstracte kaders treedt. Temidden van de oude bomen die in de directe omgeving staan, doet de sculptuur denken aan de gestileerde weergave van een groeiproces, zoals de verdikkingen in een boomstam die het gevolg zijn van snoeien.</p>
";roestvast staal;;Sculptuur, Marus van der Made, 1984;Ralph Kämena;Wim van der Beek, eindredactie Sandra Spijkerman;;21D Huijgensstraat;52.0728545683769;4.32228161825966;21D;Huijgensstraat;Made, Marus van der;;;;81990.3977413989;454376.662759734
357;Vijf geknikte driehoekvormig gelede buizen;"<p>Ze staan ver uit elkaar. Dat wekt de indruk dat de twee onderdelen van Bernard Olsthoorns object ‘Vijf geknikte buizen’ in de middenberm van de Houtwijklaan zelfstandige kunstwerken zijn. Dat is niet zo. Ondanks de afstand vormen ze een geheel. De oplettende kijker, die langs beide kanten is gelopen of gereden, zal het zijn opgevallen dat de objecten identiek zijn, al is er sprake van spiegeling.</p>
<p>Beide onderdelen van Olsthoorns kunstwerk zijn samengesteld uit vijf driekantige roestvrijstalen buizen met een lengte van vijftien meter. Ze bestaan elk uit tien gelijke segmenten. De ruimte tussen de buizen is telkens exact hetzelfde. Eén van de vijf buizen staat met twee gelijke ‘benen’ van vijf segmenten stevig in het gras. Daar zit het scharnier precies in het midden. Bij de volgende buis zit de knik na vier segmenten, bij de daaropvolgende na drie, enzovoorts. Gevolg is dat de buizen aan één zijde steeds korter worden en aan de andere steeds langer. Voor het oog verandert een gelijkbenige driehoek in een driehoek met ongelijke zijden.</p>
<p>Olsthoorn construeerde een wiskundig kunststuk van volmaakte precisie. Het is zijn handelsmerk: het ontwerpen van monumentale kunstwerken in een zuiver constructivistische beeldtaal, met meetkunde en geometrie als uitgangspunt. Vaak laten zijn objecten een vormontwikkeling of -verandering zien. Een vierkant wordt een onregelmatige achthoek en bij ‘Vijf geknikte buizen’ ontstaat uit een gelijkbenige driehoek een reeks van scherpe driehoeken. Het zijn repeterende, sobere vormen waar Olsthoorn iets onverwachts mee doet. Dat maakt dat zijn beelden geen moment saai zijn. Zijn Haagse beeld is dynamisch omdat één zijde van de driehoek steeds verder weg lijkt te schuiven. De buizen lijken vijf enorme, geabstraheerde plantenstengels of boomstammen waar een storm overheen heeft geraasd, waardoor ze geknakt zijn, elk op een ander punt.</p>
";roestvast staal;Tweemaal in de middenberm op enige afstand. De ander bevindt zich ter hoogte van de Architect Berlagelaan;Vijf geknikte driehoekvormig gelede buizen, Bernard Olsthoorn, 1983;Ralph Kämena;Nicole Spaans, eindredactie Sandra Spijkerman;;Dirk Buserf 118, 2552 XJ Den Haag, Nederland;52.056598943013626;4.2501607433775535;118;Dirk Buserf;Olsthoorn, Bernard;;;;77017.8347063802;452643.237394216
358;Reliëf prins Maurits en gevolg;"<p>De Amsterdamse grachten worden bejubeld. Toch heeft Den Haag ook grachten die er mogen zijn: het Buitenom, de Prinsessegracht en de Dunne Bierkade bijvoorbeeld. Sinds 2004 vaart een rondvaartboot door de Haagse stadswateren. Een van de bruggen waar onderdoor wordt gevaren, is de Herengrachtbrug. Op de leuning van deze brug staat het beeld dat Joop van Lunteren in 1932 maakte ter herinnering aan het ontstaan van het eerste Haagse verdedigingswerk: de Singelgracht.<br />
Deze gracht werd op last van Prins Maurits, stadhouder van Holland en Zeeland, tussen 1612 en 1619 gegraven. Den Haag had geen stadsmuren en ondanks het Twaalfjarig Bestand (1609-1621) vormde de oorlog met Spanje een bedreiging. Maurits besloot dat er een verdedigingsgracht rond zijn woonplaats Den Haag moest worden gegraven om deze minder kwetsbaar te maken.<br />
‘1613 &#8211; Door burgers daad op Maurits raad, deez cingel ontstaat – 1619’, is de spreuk die staat in de rand onder de enigszins gestileerd vormgegeven figuren. Het reliëf toont vooraanstaande lieden met papieren in de hand en typisch 17e-eeuwse kantkragen om. Maurits – te herkennen aan de sjerp – is in gesprek met de leiders van het werk. Van Lunteren heeft de arbeiders eenvoudig gekleed weergegeven, één met een houweel en anderen met een schep in de hand. Ook is er een soldaat met zijn paard te zien.<br />
Van Lunteren behoort tot de generatie kunstenaars die in de eerste decennia van de 20e eeuw met veel durf de Nederlandse bouwbeeldhouwkunst ontwikkelde. Deze vorm van beeldhouwkunst was sterk met de architectuur verweven, maar de beeldhouwers bevochten zelfstandigheid voor hun werk. Zo zette Van Lunteren de vorm van de brugpijler door in het natuurstenen Maurits-reliëf. Maar deze pijler is wel veel groter dan de andere drie brugpijlers. Architect en beeldhouwer hielden zichtbaar rekening met elkaars ontwerp.</p>
";natuursteen / tufsteen;op brugleuning;Reliëf Prins Maurits en gevolg, Joop van Lunteren, 1932;Ralph Kämena;Nicole Spaans, eindredactie Sandra Spijkerman;;Den, Prinsessegracht, 2514 AN Den Haag, Nederland;52.0813574540132;4.320271903551798;;Prinsessegracht;Lunteren, Joop van;;;;81866.5245791392;455324.634595191
404;"Entr&#8217;acte";"<p>Letterlijk vertaald betekent entr’acte: tussenstuk of pauze tussen twee bedrijven. Het abstracte bronzen beeld ‘Entr’acte’ van Edith Imkamp – Van der Does de Willebois lijkt in de eerste plaats uitdrukking te geven aan een niet te stuiten behoefte om dynamiek en expressiedrang te verbeelden. De gestolde beweging die in het grillige en veelvormige beeld verankerd is, contrasteert met de strakke architectuur van de flatgebouwen die als decor dienen.</p>
<p>Het ruim 2 meter hoge beeld staat op het gazon en fungeert als overgang van vrije ruimte naar bebouwing. ‘Entr’acte’ garandeert visuele spanning en spektakel. De ruimtelijke werking biedt noodzakelijk tegenwicht aan de omgeving en beïnvloedt de balans tussen bebouwde omgeving en vrije ruimte. Die markering van een overgang correspondeert met de brugfunctie van een tussenstuk of een pauze tussen twee bedrijven.</p>
<p>Het gegeven entr’acte komt in verschillende vormen en hoedanigheden terug in het werk van jonkvrouw Imkamp. Zij woonde en werkte vanaf 1962 in Den Haag. Haar opleiding genoot zij aan de Rijksnormaalschool en de Rijksakademie in Amsterdam en daarna nog een half jaar bij Ateliers ’63 in Haarlem. Ze kreeg onder meer les van bekende beeldhouwers als Piet Esser, Wessel Couzijn en Tajiri.</p>
<p>De opleiding aan de Rijksakademie heeft Edith Imkamp ervaren als een knellend keurslijf. Haar enthousiasme voor de beeldhouwkunst werd vooral gevoed tijdens de vervolgstudie bij Ateliers ’63. Met Tajiri ging zij naar autosloperijen om metalen karkassen te halen die ze gebruikte als basis voor de door haar geconstrueerde en gelaste beelden. De vrijheid die ze zich in die tijd kon veroorloven en die ze optimaal leerde benutten, is in haar intuïtieve werkwijze terug te vinden. Contrastwerking en denken in tegenstellingen fungeren als rode draad.</p>
";brons / steenachtig;gazon bij flatgebouw Lindoduin;Entr'acte, Edith Imkamp-Van der Does de Willebois, 1968;Ralph Kämena;Wim van der Beek, eindredactie Sandra Spijkerman;;Westduinweg 1199, 2583 AT Den Haag, Nederland;52.10005338197062;4.273257799376222;1199;Westduinweg;Imkamp-Van der Does de Willebois, Edith;;;;78676.0075340656;457452.965410135
405;Zittende vrouw;"<p>Aanvankelijk werkte hij veel in steen, maar ‘met steen ben ik opgehouden omdat het niet meer te betalen was,’ zegt beeldhouwer Theo van der Nahmer in een interview met Max Danser voor het blad van Pulchri in 1982. Hij stapte over op de cire perdue-methode, waarmee hij het beeld in was vormde en later afgoot in metaal. ‘Door die wasmethode kon ik opeens mijn gang gaan. Toen kon ik loskomen.’ Dit verklaart waarom er van zijn vele Haagse beelden slechts enkele van steen zijn.</p>
<p>In steen verkreeg de beeldhouwer ook een ander resultaat dan in was. Met was maakte Van der Nahmer zijn beelden soepel en vlot in een lichte en luchtige stijl. Bij het letterlijke beeldhouwen hakte hij nogal robuuste en statische vormen uit de steen. En waar Van der Nahmer bij zijn bronzen zichtbaar veel aandacht schonk aan het detail, ligt het accent bij zijn stenen beelden en reliëfs op het grote gebaar.<br />
En dat is dan ook de charme van zijn kalkstenen sculptuur in het Westbroekpark. ‘Zittende vrouw’ heeft de armen over elkaar, het kind erbovenop. Het hoofd houdt ze trots wat achterover. Behalve een geprononceerde neus en de amandelvormige ogen is het gezicht summier uitgewerkt. Hier heeft de kunstenaar gewerkt in grote vlakken en simpele vormen. Hij heeft de vormen zo gestileerd dat ze hun geometrische grondvormen verraden, als de kubus, de rechthoek, de cirkel en de ovaal.</p>
<p>Wellicht heeft er iemand voor Van der Nahmer model gestaan. Maar dan had de beeldhouwer stellig niet de bedoeling zijn model herkenbaar te vereeuwigen. Door de vereenvoudiging van vorm is er een archaïsche moederfiguur ontstaan. Op die manier heeft Van der Nahmer – los van tijd of trends – een oermoeder geschapen, een symbool waarin elke moeder zich tot in lengte der jaren kan herkennen.</p>
";natuursteen / kalksteen;rosarium, langs de oever van het kanaal;Zittende vrouw, Theo Nahmer, 1963;Ralph Kämena;Nicole Spaans, eindredactie Sandra Spijkerman;;35B Kapelweg;52.1041045555284;4.28860892165618;35B;Kapelweg;Nahmer, Theo van der;;;;79734.5833432104;457887.626933511
406;Westbroekbank;"<p>Onder het vredig ogende heuveltje aan de rand van het rosarium blijkt bij nadere beschouwing een voormalige bunker schuil te gaan. En wie de onopvallende trap naar het dak beklimt, zal nog meer verrast zijn. Half verscholen tussen de boomkruinen staat daar op de rand een monumentale bank die vooral in gebruik is bij verliefden en jongeren. Van daar staren zij over het park.</p>
<p>De oorspronkelijke bank stond op het heuveltje op de hoek van de Cremerweg en de Wagenaarweg. De bank werd in 1929 geschonken door het ‘Comité tot oprichting van een Westbroekbank’ en was bedoeld als monument ter nagedachtenis aan de in 1926 overleden ‘Directeur der Gemeenteplantsoenen’ én ontwerper van het park: Pieter Westbroek. Door zijn halfronde vorm bood de bank naar drie zijden uitzicht over het park. Helaas was het monument tijdens de Tweede Wereldoorlog en de jaren daarna in verval geraakt en bovendien was het uitzicht op het park belemmerd. Vandaar dat het werd gerepareerd en verplaatst.</p>
<p>De ontwerper van de bank was de architect Dirk Roosenburg. Hij heeft behalve monumenten vooral opmerkelijke gebouwen en huizen op zijn conto staan. Zo bevindt zich vlakbij het park aan de Nieuwe Parklaan, de bakstenen ‘Villa Windekind’. Even verderop aan de Raamweg rijst het voormalige KLM gebouw – anno 2008 ministerie van Verkeer en Waterstaat – op met zijn opvallende halfronde, glazen aanbouw. Daarnaast heeft Roosenburg als rijksbouwmeester en als adviseur een belangrijke rol gespeeld in de 20e-eeuwse stedenbouwkundige ontwikkeling.</p>
<p>Roosenburg is opgegroeid in Den Haag. Na zijn studie in Delft heeft hij veel gereisd en ondermeer gewerkt voor Berlage. Mede onder diens invloed is Roosenburg altijd een voorstander geweest van eerlijk, functioneel bouwen en had hij een liefde voor staal en baksteen. Zijn ‘Westbroekbank’ is in materiaalkeuze en vormgeving een treffend voorbeeld van zijn visie.</p>
";baksteen / hout;Bovenop de bunker;Westbroekbank, Dirk Roosenburg, 1957;Ralph Kämena;Lidwien Nielander, eindredactie Sandra Spijkerman;;Kapelweg 55, 2587 BK Den Haag, Nederland;52.103451025655446;4.290435236917993;55;Kapelweg;Roosenburg, Dirk;;;;79858.5999232562;457813.028960019
454;Monument prinses Juliana;"<p>Ons land kent niet zo veel monumentale fonteinen. Maar op het Stuyvesantplein in het Bezuidenhout staat er dan toch een: de Juliana-fontein. Een grote schaal op kolommen vormt het waterbekken, vier leeuwen liggen eromheen als krachtige wachters. Het in 1910 opgerichte monument van architect J. Limburg en beeldhouwer Jan Altorf doet echter geen dienst meer. Het waterbekken is plantenbak geworden.</p>
<p>Destijds zal het water vrolijk hebben geklaterd. De fontein was een zeer toepasselijk geboortemonument. Water is immers de bron van alle leven. De inwoners van Den Haag lieten met de oprichting van deze monumentale fontein hun blijdschap over de geboorte van Oranje-prinsesje Juliana dan ook blijken. De woorden ‘In blijde heugenis aan 30 april 1909 door ‘s-Gravenhaagsche ingezetenen gesticht’ in de rand geven dat ook aan. Het geschenk werd door de vader van Juliana, prins Hendrik, op het Juliana van Stolbergplein onthuld. In 1956 verhuisde het naar het Stuyvesantplein.</p>
<p>De Juliana-fontein, ook wel ‘leeuwenmonument’ genoemd, is het grootste en bekendste monument van Altorf in Den Haag. De leeuwen maken duidelijk dat Altorf, vooral bekend van de talloze kleine dierfiguren in steen, brons en terracotta aan appartementencomplexen en andere gebouwen, ook op grotere schaal een meester was in het uitbeelden van dieren. Hij pakte altijd de grote lijn van het dier, werkte niet in details, maar in strakke vlakke en lijnen. Geen puur realisme dus, maar een abstrahering van de werkelijkheid. Hiermee toont hij zich een kenner van het werk van de Amsterdamse beeldhouwer Joseph Mendes da Costa (1863-1939). Op zijn beurt is de invloed van Altorfs werk te zien in de vogels, katten, aapjes en kameleons die Gra Rueb (1885-1972) op gebouwen maakte. Ook zij voerde veel opdrachten in Den Haag uit.</p>
";Steen;plantsoen;Monument prinses Juliana, J. Limburg, Jan Altorf, 1910;Ralph Kämena;Nicole Spaans, eindredactie Sandra Spijkerman;;Bezuidenhout-Oost, 2593 SM Den Haag, Nederland;52.08464622838493;4.343276931352245;;;Limburg, J.;Altorf, Jan;;;83448.6061590917;455667.589564203
455;Zonlichtbaken;"<p>Wie op een zonnige morgen de Strandweg bij het Zwartepad nadert, kan zien hoe het ‘Zonlichtbaken’ schittert in het zonlicht. De roestvrijstalen tegenhanger van de vuurtoren die verderop te vinden is, bestaat uit twee zuilen die de felle ochtendzon weerkaatsen.<br />
‘s Avonds wordt de grootste zuil verlicht door een schijnwerper vanuit de kleine zuil. Dan suggereren de schaduwen op het gepolijste oppervlak een golfbeweging.<br />
‘Zonlichtbaken’ is gemaakt door Piet Slegers. De kunstenaar is niet zo bekend als zijn tijdgenoten Wessel Couzijn en André Volten. Zijn werken zijn echter in het bezit van vooraanstaande musea als het Museum Kröller-Müller.</p>
<p>Waarschijnlijk is Slegers minder bekend omdat zijn oeuvre nogal divers is.. In zijn beginjaren maakte hij traditionele beeldjes van dorsende boeren. Na de oorlog ontstonden strak gepolijste plastieken die abstracte begrippen als groei en wanhoop verbeeldden, rond 1960 waren het juist zeer dynamische bronzen waarmee hij naar buiten trad. Steeds was echter de natuur het uitgangspunt.</p>
<p>Slegers heeft veel beelden ontworpen voor de openbare ruimte. Hij achtte het van belang om de omgeving bij zijn sculpturen te betrekken. Belangrijk voorbeeld is ‘Bron’ in 1967/1968 gemaakt voor kantoor ‘Vitens’ in Velp. Dit waterwerk van brokken lavasteen is eveneens geplaatst op een door hem ontworpen plein. Ook het landschapsproject ‘Aardzee’ in de Flevopolder (1976-1982) is kenmerkend voor de werkwijze van Slegers.<br />
Nadat hij eind jaren zestig in het ziekenhuis de intensiteit van het binnendringende zonlicht had ervaren werd zijn materiaalgebruik minder aards. Daarna heeft hij nog vele strak vormgegeven beelden van staal gemaakt waarvoor – de spirituele ervaring van – licht, reflectie en schaduw, wind en water het uitgangspunt vormden. Zo maakte Slegers op tachtigjarige leeftijd nog ijle gipsen beelden waarin hij de beweging van de wolken probeerde te visualiseren. ’Zonlichtbaken’ kondigde het al aan: de concrete vorm lost op; wat resteert, is de reflectie van zon, zee en wolken.</p>
";roestvrij staal;boulevard noordzijde bij rotonde;Zonlichtbaken, Piet Slegers, 1987;Ralph Kämena;Lidwien Nielander, eindredactie Sandra Spijkerman;;202 Gevers Deynootweg;52.1173410989874;4.28701852636016;202;Gevers Deynootweg;Slegers, Piet;;;;79647.9558009788;459361.850340246
456;Monument leger en vloot;"<p>‘Hulde aan de gemobiliseerde land- en zeemacht aug. 1914 &#8211; nov. 1918 Het vaderland getrouwe&#8217;. Hoewel de meeste oorlogsmonumenten de slachtoffers van de Tweede Wereldoorlog herdenken, zijn er in ons land &#8211; ondanks onze neutraliteit &#8211; ook enkele monumenten te vinden die herinneren aan de Eerste Wereldoorlog. Dat geldt bijvoorbeeld voor het monument dat zich aan de voet van het Kurhaus. Dit gedenkteken herinnert aan de militairen en mariniers die in die oorlog hun leven gaven voor het vaderland.</p>
<p>Drie jaar na de Eerste Wereldoorlog namen de Nederlandsche Vereeniging &#8216;Ons Leger&#8217; en de Koninklijke Nederlandsche Vereeniging &#8216;Onze Vloot&#8217; het initiatief voor een gedenkteken. De gemeente Den Haag verleende toestemming voor een dergelijk monument aan de Scheveningse boulevard en het Nederlandse volk gaf gul. Architect Dirk Roosenburg en beeldhouwer Toon Dupuis werden benaderd om het monument te realiseren. Op 20 september 1921 kwam koningin Wilhelmina het hoogstpersoonlijk onthullen. Het is een architectonisch monument geworden met zowel aan de voor- als de achterzijde veel tekst. Links en rechts van de tekst heeft Dupuis twee karakteristieke beelden geplaatst. Aan de landkant een militair die naar het land kijkt en aan de zeezijde een marinier die over zee tuurt. De beide beelden tonen het stevige realisme dat deze van oorsprong Vlaamse beeldhouwer eigen is.</p>
<p>Opmerkelijk is dat in dit monument ook opperbevelhebber Cornelis Jacobus Snijders wordt geëerd. Dupuis heeft een portretreliëf van hem onderaan de boulevardzijde aangebracht. Blijkbaar was het voor de initiatiefnemers geen probleem dat deze generaal in 1918 door het kabinet uit zijn functie was ontheven. Snijders had gedurende de hele Eerste Wereldoorlog vraagtekens bij het door de regering gevoerde neutraliteit. In tegenstelling tot het kabinet vond hij dat Nederland zich bij Duitsland diende aan te sluiten. Voor het kabinet was die mening reden voor ontslag.</p>
";steenachtig / brons;;Monument leger en vloot, Dirk Roosenburg, Toon Dupuis, 1921;Ralph Kämena;Sandra Spijkerman;;23 Strandweg;52.1129659390481;4.28017175156682;23;Strandweg;Roosenburg, Dirk;Dupuis, Toon;;;79171.6175270391;458882.243052615
504;Kind met vogeldrinkbak;"<p>Idyllisch en onbedorven. Dat zijn eigenschappen die perfect passen bij het beeldje ‘Kind met vogeldrinkbak’ dat tussen de begroeiing van het plantsoen van de Papaverhof opduikt. Het kind tuurt vol overgave naar het water in de drinkbak en roert er voorzichtig met de rechterhand in. Alle aandacht is gefocust op die eenvoudige handeling. De rest van de wereld lijkt voor het kind niet te bestaan.</p>
<p>De bronsplastiek van Marian Gobius werd in het eerste jaar van de Tweede Wereldoorlog gemaakt, toen de wereld in brand stond. Het beeldje kan gezien worden als een vlucht uit de harde werkelijkheid die zich destijds ook aan Gobius moet hebben opgedrongen. De beeldhouwer woonde en werkte vanaf 1934 in Voorburg. Een groot aantal nationaal en internationaal befaamde leermeesters onderwezen haar in de beeldhouwkunst, waaronder professor Jan Bronner aan de Amsterdamse Rijksakademie.</p>
<p>Het bronzen beeld van het kind met de vogeldrinkbak is in alle opzichten kenmerkend voor de beeldtaal en werkwijze van Gobius. Zij beeldhouwde in figuratieve stijl en etaleerde een uitgesproken voorkeur voor kinderportretten en schoolgroepen. Verder maakte ze ook verzetsmonumenten en penningen. Ze werkte met allerlei materialen en deelde met veel collega-beeldhouwers haar passie voor tekenen.<br />
Dat haar werk in de periode tussen beide wereldoorlogen bijzonder gewaardeerd werd, blijkt onder meer uit het feit dat zij vier jaar lang (van 1930 tot 1934) koninklijke subsidie kreeg. Dat was destijds heel bijzonder.</p>
<p>Het idyllische beeld komt extra goed tot zijn recht door de bijzondere omgeving. De Papaverhof is in 1991-1922 door de bekende architect Jan Wils (1891-1972) ontworpen als onderdeel van woningcomplex Daal en Berg. Hij groepeerde daartoe een flink aantal dubbele eengezinswoningen in twee hoefijzervormen rond een forse binnentuin. De blokachtige vormgeving van de huizen en gebruik van primaire kleuren plus zwart en wit, versterken het contrast met het bronzen tuinbeeld.</p>
";Brons;in het plantsoen van het hof;Kind met vogeldrinkbak, Marian Gobius, 1940;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/7f4207cc-0eb8-47a4-95a0-b44c796c47db/media/4d18f76d-42ef-6034-588f-6b5d643bb992?mode=detail&view=horizontal&q=Kind%20met%20vogeldrinkbak&rows=1&page=1;Papaverhof 2, 2565 CB Den Haag, Nederland;52.075739491344436;4.261213756900917;2;Papaverhof;Gobius, Marian;;;;77808.8713211479;454760.789749282
505;Wilhelminamonument;"<p>Het beeld van koningin Wilhelmina dat nu het pleintje aan de Paleisstraat siert, had er beduidend anders uit kunnen zien. In 1963 werd een comité in het leven geroepen dat voor een nationaal Wilhelminamonument zou zorgen ter ere van de in 1962 overleden ‘Moeder des Vaderlands’. Op verzoek van dit comité bogen verschillende kunstenaars en architecten zich over een ontwerp. De inzendingen liepen uiteen van een symbolisch lint van keien (architect Frans van Dillen en beeldhouwer Hans Petri) tot een witte koepel met foto’s en teksten van de overleden koningin (architect Aldo van Eyck). Voor dergelijke (abstracte) ontwerpen bleek echter geen algemene instemming te vinden. Daardoor was er twintig jaar later nog steeds geen nationaal Wilhelminamonument.</p>
<p>In 1984 stelde een ambtelijke werkgroep voor het gipsen model van Charlotte van Pallandts (1897-1997) Rotterdamse Wilhelmina te gebruiken. Dat bleek een uitkomst. Gelukkig was dat gipsmodel bewaard gebleven bij verzamelaar Hannema de Stuers in Heino. In samenwerking met stedenbouwkundige en architect professor van Embden is de omgeving van het beeld ontworpen. Op 28 november 1987, de vijfentwintigste sterfdag van Wilhelmina, werd het nationale Wilhelminamonument uiteindelijk door prinses Juliana en koningin Beatrix onthuld.</p>
<p>Het Wilhelminamonument is het bekendste beeld van Van Pallandt. Zij had het oorspronkelijk in 1966 voor de stad Rotterdam gemaakt. Daarbij putte ze inspiratie uit een krantenfoto waarop Wilhelmina een beeld van Mari Andriessen onthult. Daar is zij als een driehoekige vorm van onderaf te zien. ‘Die driehoek, dat was ze’, volgens Van Pallandt. Het Rotterdamse beeld is destijds in wit graniet uitgevoerd met zeer weinig detaillering. Voor Den Haag liet zij het oorspronkelijke gipsontwerp in donker brons uitvoeren. Ook deze Haagse versie vertoont weinig detaillering, zelfs niet in het gezicht. Desondanks vond prinses Juliana dat dit precies haar moeder was. ‘Eenzaam maar niet alleen’; het is Wilhelmina ten voeten uit.</p>
";;op het pleintje schuin tegenover paleis Noordeinde;"Wilhelminamonument, Charlotte van Pallandt (sculptuur)
Sam Josua Embden (ontwerp), 1987";Ralph Kämena;Sandra Spijkerman;https://haagsgemeentearchief.nl/mediabank/beeldcollectie/detail/16447d2e-9f03-a2f7-4d3b-3d5ec2bd450c/media/9db47600-388e-5dbf-d8a7-9b90630376f4?mode=detail&view=horizontal&q=Wilhelminamonument&rows=1&page=3;Paleisstraat 1A, 2514 JA Den Haag, Nederland;52.08164696275209;4.307437709786974;1A;Paleisstraat;Pallandt, Charlotte van;;;;80987.3200388283;455369.85010717
506;Edelhert;"<p>Het verschil tussen ‘echt’ en ‘net echt’ is soms heel klein. Bezoekers van het Oostduinpark kunnen op de weide Arendsdorp dagelijks een edelhert ontwaren. Het dier staat er alert bij, maar maakt geen aanstalten om weg te vluchten in de omliggende bosschages; zelfs niet wanneer vrijpostige wandelaars heel dichtbij komen. Geen wonder, want hoewel het standvastige edelhert er levensecht uitziet, is het dier van brons. Beeldhouwer Kees de Kruijff maakte het beeld in 1939 en sinds 1949 staat de bronssculptuur in het Oostduinpark.</p>
<p>De beeldhouwkunst van De Kruijff is stevig verankerd in de figuratieve traditie. Het edelhert is kenmerkend voor zijn werkwijze. Het bronzen beeld benadrukt de perfectionistische instelling van de maker. Opmerkelijk is dat het statische gegeven (een roerloos, waakzaam dier) geraffineerd wordt ondermijnd door de subtiele stand van de poten. Daarmee suggereert de beeldhouwer dat het dier op zijn hoede is en elk moment kan wegspringen.</p>
<p>De Kruijff studeerde aan de Koninklijke Academie van Beeldende Kunsten in Den Haag. Na vervolgopleidingen in Brussel en Antwerpen keerde hij in 1938 terug naar de hofstad. De Kruijff trok zich niets aan van ideeën die in de naoorlogse jaren door vernieuwingsgezinde bewegingen verkondigd werden. Zijn voorkeur voor herkenbare beelden van mensen en dieren bleef hij dan ook zijn leven lang trouw. En hij hield daarbij vol overtuiging vast aan ambachtelijke vaardigheden en esthetische uitgangspunten.</p>
";Brons;in het gazon park Arendsdorp;Edelhert, Kees de Kruijf, 1939;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/64c98170-878a-4be4-8342-1fc8aadedea4/media/3fd1ef6f-f9f2-0ac9-dc0d-b1ab24a4da7a?mode=detail&view=horizontal&q=edelhert&rows=1&page=3;Floris Grijpstraat 30A, 2596 XE Den Haag, Nederland;52.09556189620095;4.319854820646785;30A;Floris Grijpstraat;Kruijff, Kees de;;;;81861.1744773787;456905.30701856
359;Meisje op skippybal;"<p>Peter van der Meer woonde en werkte onder andere in Den Haag, in La Spezia en in Carrara. Kunstliefhebbers die de Italiaanse plaatsnamen La Spezia, Carrara en Pietrasanta horen, denken onmiddellijk aan de marmergrotten waar honderden kunstenaars uit de hele wereld naar toe komen om er te werken. Dat geldt ook voor Van der Meer. Hij was leerling van de speciale marmerschool in Carrara. Daarnaast volgde hij een opleiding aan de Koninklijke Academie van Beeldende Kunsten in Den Haag, waar hij bijvoorbeeld les kreeg van de Haagse kunstenaar Dirk Bus.</p>
<p>Hoewel hij het hakken in marmer tot in de vingertoppen beheerst, manifesteert Van der Meer zich ook als een echte modelleur die zijn mensfiguren ruw en bijna schetsmatig opbouwt met klei of was, om ze daarna in de brons te laten gieten. Het beeld ‘Meisje op skippybal’, dat het Heeswijkplein opvrolijkt met kinderlijk enthousiasme, is daar een goed voorbeeld van. De vormen zijn niet glad afgewerkt. De skippybal ziet er niet uit als een gepolijste bal maar als een geschubde kool of een andere ruwe organische bolvorm.<br />
Het meisje steekt haar neus fier in de wind. Haar lichaam is lang en lijzig als dat van een pubermeisje dat net een paar groeischeuten heeft gehad. Haar sprietige benen, dunne armen en parmantige paardenstaart onderstrepen dat de beeldhouwer de werkelijkheid graag een duwtje in de gewenste richting geeft, als hij daarmee de zeggingskracht van het beeld kan versterken.</p>
";brons / steenachtig;op plein;Meisje op skippybal, Peter van der Meer, 1983;Ralph Kämena;Wim van der Beek, eindredactie Sandra Spijkerman;;Heeswijkplein 105, 2531 HG Den Haag, Nederland;52.05108305208064;4.305570988954943;105;Heeswijkplein;Meer, Peter van der;;;;80808.7108620982;451971.523685804
360;Zonder Titel;"<p>Middenin in de stad staat op een sokkel een beeld dat doet denken aan een vogelhuisje. Maar het huisje blijkt een kan en er valt geen vogel te bekennen. De sculptuur die Maria Roosen voor de Beeldengalerij heeft gemaakt, gaat dan ook vooral over beeldhouwkunst. Lange tijd stond deze toonaangevende beeldhouwer in Nederland op het verlanglijstje van P. Struycken, initiator van de Beeldengalerij. De verplichte sokkel vormde echter het grootste struikelblok om haar definitief een opdracht voor een sokkelbeeld te kunnen geven. Terecht stelt zij de vraag: welke beeldhouwer gebruikt er nu nog een klassieke sokkel sinds de wereldberoemde Constantin Brancusi (1876-1957) begin 20e eeuw sokkels ging maken die er uitzagen als een sculptuur?</p>
<p>Uiteindelijk vond Roosen een passende oplossing. Regelmatig maakt zij in haar werk gebruik van constructies van berkenstammetjes. Zo ook hier. Op de gegeven sokkel plaatste zij een dergelijke structuur die doet denken aan een vogelhuisje. Daaraan hing zij vervolgens een glazen kan. De kan heeft zij laten uitvoeren in aluminium. In tegenstelling tot de hoogglanzend gepolijste kan heeft Roosen de huid van de roestvrijstalen berkenstammetjes ruw gelaten. Het contrast tussen die twee materiaalbewerkingen onderstreept de tegenstellingen tussen natuur en cultuur. Hangend aan één oor weerspiegelt de buitenkant van de kan de stedelijke omgeving meer dan levendig. De glimmende binnenkant ervan lijkt de toeschouwer haast naar binnen te zuigen.</p>
<p>Roosen maakte rond 1990 furore met haar sculpturen van glas. Werd dit materiaal tot dan toe voornamelijk decoratief gebruikt, Roosen wist met haar glazen kannen, penissen, borsten en bloemen in uiteenlopende kleuren thema’s als groei, bloei, vruchtbaarheid, liefde en verval te verbeelden. Materiaal en ontstaansproces vallen samen met de thematiek. Opgehangen in bomen, op rekken geplaatst of zo op de grond neergezet zijn haar sculpturen aantrekkelijk en gemakkelijk toegankelijk. Een vleugje humor en een beetje erotiek doen de rest.</p>
";Roestvrijstaal en aluminium;;Zonder Titel, Maria Roosen, 2011.;Ralph Kämena;Sandra Spijkerman;https://www.orenenogentekort.nl/wp-content/uploads/2021/09/Kopie-van-21.-Maria-Roosen-beeld-zonder-titel.mp3;Kalvermarkt 39, 2511 CB Den Haag, Nederland;52.078317741534185;4.317587994720458;39;Kalvermarkt;Roosen, Maria;;;;81677.580433838;454989.172741771
361;Vogelvechter;"<p>Op een doordeweekse ochtend ligt het Han Stijkelplein er vaak verlaten bij. ‘De Vogelvechter’ van Frank Letterie steekt daarbij dynamisch af. In een woeste worsteling tracht een man een wild fladderende vogel de nek om te draaien. Het dier slaat de vleugels wild om zich heen in een poging zich los te rukken.</p>
<p>‘Ik zie hierin een soort bewaren van de vrijheid, een bevrijding uit de onderdrukking’, merkte Letterie op. De kunstenaar koos dit thema omdat het beeld in een ‘wijk van verzetshelden’ geplaatst zou worden. De opdracht werd toegekend in het kader van het stratenplan waarbij 1% van de kosten aan een kunstwerk kon worden besteed. Alle straatnamen in de wijk, zoals Abbenbroek en Maurits de Brauw herinneren aan belangrijke verzetsstrijders.<br />
Han Stijkel (Rotterdam, 1911) was de leider van de zogenoemde ‘Stijkelgroep’. Doel was om de Duitsers te verdrijven en vervolgens het gezagsvacuüm op te vullen tot koningin Wilhelmina terug zou keren naar Nederland. De groep telde 80 leden onder wie belangrijke politici, studenten en officieren. Infiltranten verraadden de groep en in april 1941 werden 39 leden opgesloten in het ‘Oranjehotel’, onderdeel van de Scheveningse gevangenis. Op 4 juni 1943 werden ze in Berlijn geëxecuteerd.</p>
<p>Ook de vader van Letterie is in de oorlog omgekomen. Dankzij de Stichting ‘40-45’ kreeg zijn zoon een beurs om aan de Haagse Koninklijke Academie van Beeldende Kunsten te studeren, gevolgd door een opleiding aan de Amsterdamse Rijksakademie. De kunstenaar heeft zijn hele leven een voorliefde gehouden voor het maken van figuratieve beelden. Al modellerend ontstonden geabstraheerde dieren en mensen, vaak in heftige bewegingen, zoals galopperende paarden. De beelden en penningen vonden altijd veel waardering bij een groot publiek. Het meest bekend is misschien wel het beeldje ‘Moeder en kind’ dat hij voor spaarders van ABN/AMRO maakte. Het had door alle advertenties een groter bereik dan de eenzame ‘Vogelvechter’ op het Stijkelplein.</p>
";brons / steenachtig;verbreed trottoir;Vogelvechter, Frank Letterie, 1970;Ralph Kämena;Lidwien Nielander, eindredactie Sandra Spijkerman;;Han Stijkelplein 20, 2597 NS Den Haag, Nederland;52.10710160605569;4.304249689788944;20;Han Stijkelplein;Letterie, Frank;;;;80811.0621934356;458204.945853603
407;Vrouw;"<p>Het is alsof ze in de steen gevangen zat en nog slechts bevrijd hoefde te worden. Het beeld van John Raedecker uit 1950 bezit een verstilde schoonheid, de vormen tamelijk fors. De vrouw staat in een klassieke pose, met een duidelijk stand- en speelbeen. Die kenmerken rechtvaardigen een vergelijking met het werk van Aristide Maillol (1861-1944). Want innerlijke rust en robuuste vormgeving zien we ook in de sculptuur van deze beroemde Franse beeldhouwer, wiens werken Raedecker ongetwijfeld bestudeerde toen hij tussen 1911 en 1914 enkele malen in Parijs verbleef. Volgens Maillol moest een beeld naar vroeg-Grieks model ‘statisch’ en harmonieus zijn. Het moest een toestand uitdrukken, geen emotie of dramatiek. En dat laatste – hoe ingehouden ook in zijn Haagse naakt – is nu juist wél aanwezig in Raedeckers kunst.</p>
<p>Raedecker, die in de naoorlogse periode sterk op de voorgrond trad, stond open voor allerlei kunstopvattingen, als die van het symbolisme en het expressionisme. Wat hem daarin aansprak was ongetwijfeld het tot uiting brengen van stemming en gemoed. De stap naar de abstractie, die in het buitenland ruim voor de Tweede Wereldoorlog in de beeldhouwkunst was gezet, waagde hij niet. Hij vormde geen uitzondering. De meeste Nederlandse beeldhouwers experimenteerden destijds nog niet met vorm en dure materialen, als natuursteen en brons. Bovendien waren ze sterk afhankelijk van – veelal behoudende – opdrachtgevers.</p>
<p>Maar voor een expressieve, gevoelige figuratie was beslist ruimte. Hoeveel dramatiek Raedecker in zijn kunst legde, was afhankelijk van het onderwerp. In het ‘Monument voor Gevallenen’ (1949/1950) in Waalwijk verbeeldde Raedecker met kracht het oorlogsleed. Hij koos hier voor de weergave van de executie. Bij het staande naakt in het Westbroekpark is hij juist uiterst terughoudend omgegaan met emoties. De vrouw is ongenaakbaar, maar er speelt een wonderlijke glimlach rond haar mond, wat van haar een mysterieuze persoonlijkheid maakt.</p>
";natuursteen / kalksteen;rosarium naast de vijver bij de ingang Kapelweg;Vrouw, John Raedecker, 1962;Ralph Kämena;Nicole Spaans, eindredactie Sandra Spijkerman;;Kapelweg 21, 2587 BK Den Haag, Nederland;52.10583665916091;4.289200732089871;21;Kapelweg;Raedecker, John;;;;79778.0420346807;458079.710656741
408;Twee vrouwen met parasol;"<p>Zo gestileerd als ‘Twee vrouwen met parasol’ is zijn werk zelden. Opgeleid door Bon Ingen Housz (1881-1953) en Albert Termote (1887-1978), kwam beeldhouwer Bram Roth voort uit een leerschool die een naturalistische weergave van de werkelijkheid voorstond. Roths figuratieve, romantische stijl maakt duidelijk dat hij daarin meeging, maar niet op een rigide manier. Voor zijn sculptuur in het Westbroekpark heeft hij wellicht met een schuin oog gekeken naar het avant-gardistische kubisme uit het begin van de 20e eeuw.</p>
<p>‘Twee vrouwen met parasol’ is namelijk opgebouwd uit grote geometrische volumes. De volumes berusten op de rechthoek, het vierkant, de driehoek en de cirkel. Met de toepassing van dergelijke vormen bereikte Roth een zekere spanning. Tegelijkertijd is het beeld sterk symmetrisch. De dames zijn identiek gekleed, zitten in eenzelfde pose, hun liefde voor het hondje delend. Verder is er duidelijke horizontale driedeling aangebracht: onderaan de benen, in het midden de torsen en bovenaan de hoofden onder de parasol. Symmetrie en gelaagdheid zorgen voor rust en balans.</p>
<p>Maar eentonig is het beeld allerminst. De valling van de lange rokken accentueert de verschillende beenhoudingen: de een heeft de voeten uit elkaar, de ander juist tegen elkaar. Hoewel de voorzijde de aandacht trekt, is het beeld aan de achterzijde ook interessant. Het bankje waarop de vrouwen zitten blijkt mooi uitgewerkt en de vrouw rechts houdt liefdevol haar arm op de rug van haar gezellin. Tot slot is de huid van het kalkstenen beeld ongepolijst. De talloze krasjes, putjes en bultjes zorgen voor een twinkelend licht-schaduwspel.<br />
In ‘Twee vrouwen met parasol’ bracht Roth glashelder naar voren wat hem als beeldhouwer bezighield: ruimtelijkheid, volume, spanning en expressie van de huid.</p>
";Kalksteen;rosarium aan de zijde Vande Duinweg;Twee vrouwen met parasol, Bram Roth, 1962;Ralph Kämena;Nicole Spaans, eindredactie Sandra Spijkerman;;Nieuwe Duinweg 13, 2587 AA Den Haag, Nederland;52.10537319183998;4.2886511781866465;13;Nieuwe Duinweg;Roth, Bram;;;;79739.614690634;458028.719462691
409;Troelstra-monument;"<p>Het was een beetje gewaagd om middenin een welgestelde wijk een monument op te richten voor de grootste pleitbezorger van het sociaal realisme die onze geschiedenis heeft gekend: Pieter Jelles Troelstra (1860-1930). Desondanks wordt hier sinds de onthulling in 1953 ieder jaar op 1 mei de dag van de arbeid gevierd. Troelstra was een van de twaalf oprichters en leider van de SDAP, de Sociaal Democratische Arbeiderspartij. Zo’n dertig jaar lang speelde hij in die partij een belangrijke rol.</p>
<p>Troelstra, die overigens ook verdienstelijk dichter was in het Fries, dankt zijn roem vooral aan zijn kwaliteiten als propagandist in woord en geschrift. Op volksvergaderingen overal in het land was hij een geliefd redenaar. Hij wist het sociaal democratisch gedachtegoed als geen ander over te brengen.</p>
<p>Als een groot redenaar heeft beeldhouwer Piet Esser hem ook weergegeven. Door zijn houding, de stap voorwaarts en het armgebaar, kun je je voorstellen dat hij zo meteen de menigte gaat toespreken. Het is een karakteristieke pose. Het lijkt alsof Troelstra uit een poort komt stappen, getuige de betonnen constructie om hem heen. Bovenop de poort bevinden zich drie bronzen figuren die elkaar ondersteunen. Deze mannen symboliseren de emancipatie van de arbeidersbeweging.</p>
<p>Het zijn niet de drie arbeiders of Troelstra zelf die in dit beeld opvallen. Het is vooral de abstracte betonnen poort die in het oog springt. Zeker als je bedenkt dat Esser zich altijd openlijk heeft ingezet voor de figuratieve beeldhouwkunst. Als opvolger van de beroemde professor Bonner aan de Rijksakademie probeerde hij die gelijke tred te laten houden met de abstracte beeldhouwkunst. Dat Esser in dit monument een abstract element verwerkte, heeft te maken met zijn ideeën over beeldhouwkunst en architectuur. Die disciplines wilde hij graag laten versmelten.</p>
";brons en beton;Ingang Cremerweg, bij Haringkade;Troelstra-monument, Piet Esser, 1953;Ralph Kämena;Sandra Spijkerman;;2 Cremerweg;52.1018584375764;4.29400376040613;2;Cremerweg;Esser, Piet;;;;80100.4035082447;457632.164009752
457;"Plaquette &#8216;Oranjehotel&#8217;";"<p>Al snel nadat de Scheveningse strafgevangenis door de Duitsers in gebruik was genomen om Nederlanders op te sluiten die zich tegen de bezetter verzetten, kreeg het in de volksmond de cynische bijnaam ‘Oranjehotel’. Toen majoor E.P. Weber daar kort na de bevrijding nog zoveel herinneringen aan gevangen aantrof, besloot hij er een herdenkingsplaats van te maken. Hij nam het initiatief voor het Comité Oranjehotel dat ervoor zorgde dat de Dodencel (cel nr. 601) op 5 oktober 1946 tot monument werd gewijd. Drie jaar later werd het poortje waardoor de gevangenen naar de Waalsdorpervlakte werden geleid ter executie, onderdeel van het monument. Op de muur aan de Van Alkemadelaan is naast het poortje een bronzen gedenkplaat aangebracht met een tekst van oud-gevangene Antonie Donker.</p>
<p>Een derde en laatste deel van het herdenkingsmonument is op 16 september 1950 onthuld door koningin Juliana: een ongeveer 3 meter hoog reliëf in de buitenmuur van de gevangenis aan de zijde van de Stevinstraat. Dit reliëf heeft de beroemde Vlaamse, in Voorburg wonende beeldhouwer Albert Termote uitgevoerd naar ontwerp van architect Dirk Roosenburg. Het toont geketende figuren rond een Oranjeboom zonder kroon. De gevangenen staan binnen een afrastering van prikkeldraad met om hun benen kronkelende slangen. Links en rechts van de boom zijn de woorden ‘zij waren eensgezind’ gebeiteld.</p>
<p>De beeldsymboliek van de plaat is duidelijk. De boom staat voor het onttroonde Koninklijk Huis. De gevangen mannen en vrouwen klampen zich eraan vast. De slangen rond hun benen symboliseren de bezetter. Is er nog een weg naar de vrijheid die wij zo eensgezind bevochten, lijken de gevangenen zich af te vragen. Termote heeft hun verdriet en angst ingetogen weergegeven. Zo uitbundig, barok en vol van dramatiek als hij zijn andere sculpturen doorgaans wist te vormen, zo gepast heeft hij in de gedenkplaat ‘Oranjehotel’ de gedragen berusting verbeeld.</p>
";natuursteen / charmotte;op de hoek van de Van Alkemadelaan en de Stevinstraat in de buitenmuur van de gevangenis;Gedenkplaat 'Oranjehotel', Albert Termote, Dirk Roosenburg, 1950;Ralph Kämena;Sandra Spijkerman en Nicole Spaans;;Stevinstraat 463, 2587 EK Den Haag, Nederland;52.11167409295361;4.300261432272863;463;Stevinstraat;Termote, Albert;Roosenburg, Dirk;;;80545.475596152;458717.722521779
458;Tiener;"<p>Let op! Dit beeld is in mei 2023 in verband met nieuwbouw van de woningen verplaatst naar de hoek Steenzicht en Vrederustlaan.</p>
<p>&nbsp;</p>
<p>Professor Jan Bronner is de (kunst)geschiedenis ingegaan als de man die zich in de eerste helft van de 20e eeuw met ziel en zaligheid wijdde aan de opleiding van jonge beeldhouwers. In tegenstelling tot zijn meer classicistisch ingestelde collega’s van de Amsterdamse School, onderwees Bronner hen de moderne principes.</p>
<p>Het tienerbeeld dat in 1966 op een gazon aan het eind van een rijtje nieuwbouwwoningen werd geplaatst, onderstreept dat de maker, Jos van Riemsdijk, de lessen van Bronner en de zijnen goed ter harte heeft genomen. In 1965 maakte Van Riemsdijk dit beeld van een vrijgevochten tienermeisje. Hoewel de kleding er nu gedateerd uitziet, is wel duidelijk dat deze tiener in haar tijd vrijpostig en onbevangen in de wereld stond. Haar lichaamshouding is uitdagend. ‘Kom maar op als je durft!’ luidt de boodschap. Het meisje draagt een ruim vallende jurk. Ze staat zelfverzekerd, wijdbeens en iets voorovergebogen, terwijl ze haar hoofd lekker eigenwijs zijwaarts houdt en met één hand haar lange haardos beetpakt.<br />
Ook destijds was Van Riemsdijk figuratieve beeld al lang niet meer vernieuwend. Maar de eigenwijze, zelfbewuste uitstraling van de tiener zorgt er toch voor dat het beeld er eigentijds uitziet.</p>
<p>Van Riemsdijk geboren in het Belgische Ukkel, vestigde zich in 1937 definitief in de hofstad. Na haar studie aan de Haagse Koninklijke Academie van Beeldende Kunsten, vervolgde ze haar opleiding aan de Rijksakademie in Amsterdam, waar Jan Bronner één van haar leermeesters was. Haar leven lang behield Van Riemsdijk een sterke voorkeur voor figuratieve verbeelding van kinderfiguren en dieren.</p>
";brons / steenachtig;gazon, hoek Vrederustlaan;Tiener, Jos van Riemsdijk, 1966. Foto's van oude situatie op het Steenzicht hoek Het Zicht. ;Ralph Kämena;Wim van der Beek, eindredactie Sandra Spijkerman;;Vrederustlaan 4, 2543 SR Den Haag, Nederland;52.0433643639144;4.262042823020353;4;Vrederustlaan;Riemsdijk, Jos van;;;;77809.8851911943;451158.20936517
459;Worstelaars;"<p>Worstelen: een eeuwenoude sport en ook al eeuwenlang verbeeld. Voorstellingen van worstelende, naakte mannen vind je al in klassieke oudheid en bij Michelangelo. De stoere mannenlichamen, verwrongen ledematen en de gespannen spierbundels zijn een genot om naar te kijken en voor de kunstenaar vormden ze een uitgelezen mogelijkheid zijn kunnen te tonen. Vaak stonden de beelden symbool voor innerlijke strijd of het eeuwige gevecht met het lot. Rudi Rooijackers meet zich met zijn ‘Worstelaars’ dus met illustere voorgangers.</p>
<p>Rooijackers’ beeld legt een typerend moment vast. De bovenste figuur houdt met zijn armen het hoofd van de ander stevig omklemd. De ‘underdog’ probeert met vereende krachten – zijn linkerbeen zet hij schrap – zijn belager van zich af te duwen, zoals in het Romeinse beeld van de mythische Laocoön die zich trachtte te ontworstelen aan de wurggreep van de slang.</p>
<p>Het onderwerp mag dan eeuwenoud zijn, Rooijackers heeft er een modern beeld van gemaakt door de abstrahering en expressionistische vervorming van de lichaamsdelen. Voor hem was er geen onderscheid tussen abstract en naturalistisch. Het ging om de plastische en ruimtelijke kwaliteit van het beeld. Zo bezit Den Haag een beeld uit dezelfde periode dat door de vormen en het materiaal sterk op de ‘Worstelaars’ lijkt, maar in dit geval is het abstract: ‘Compositie’.</p>
<p>Beide beelden dateren uit de ‘barokke’ periode van Rooijackers. In de stad staan verschillende sculpturen van hem en daaraan is goed te zien hoe hij zich met zijn werk voor de openbare ruimte heeft ontwikkeld. Het bekende granieten beeld in Scheveningen uit 1952, ‘Zittend meisje’ en een aantal reliëfs zijn lineair en statisch. In de loop van de jaren zestig gebruikte hij beter manipuleerbare materialen als aluminiumcement en werden de beelden dynamischer, ‘barokker’. Twintig jaar later werd zijn stijl weer rustiger. Het zoeken naar de juiste vorm: een eeuwige worsteling.</p>
";Aluminiumbeton;nr. 16, sportcomplex, rechts voor gebouw;Worstelaars, Rudi Rooijackers, 1966;Ralph Kämena;Lidwien Nielander, eindredactie Sandra Spijkerman;;Steenwijklaan 16, 2541 RL Den Haag, Nederland;52.04510119520773;4.284564582567265;16;Steenwijklaan;Rooijackers, Rudi;;;;79357.8100744602;451327.72321371
507;Intersection;"<p>Aan de Ockenburghstraat staan twee gelijkvormige, metershoge rechthoeken: de één rust op de grond, de ander ‘zweeft’ en is met een rib verbonden aan de onderliggende kubus. Lon Pennock noemde zijn beeld ‘Intersection’: alsof een dubbel zo hoge kubus is doorgesneden en het bovenste deel is verschoven naar het randje. Later werd de sculptuur ook wel ‘Balans’ genoemd. En inderdaad er heerst evenwicht in de verhouding tussen de blokken en de ruimte die resteert. Het subtiele, redelijkerwijs onmogelijke evenwicht is precies wat Pennocks oeuvre kenmerkt.</p>
<p>Voor zijn opdrachten voor de openbare ruimte bezocht Pennock de locatie en bepaalde hij intuïtief de vorm en maatvoering van het ‘teken’ dat hij op een bepaalde plek wilde plaatsen. Voor de middenberm van de Ockenburghstraat koos hij als materiaal cortenstaal, dat aan de buitenkant snel oxideert. Daardoor ontstaat een roestlaagje dat de binnenkant beschermt. Het roestbruine uiterlijk vond Pennock beter passen in de natuurlijke omgeving.</p>
<p>Pennock heeft vrijwel jaarlijks een of meer kunstwerken in de openbare ruimte gerealiseerd. Hij werkte tijdens zijn studie (eind zestiger jaren) al aan abstracte constructies in metaal. Daarmee sloot hij aan bij een tendens die internationaal gaande was. Veel kunstenaars (onder wie Richard Serra) kwamen destijds tot vergelijkbare vormoplossingen. Kunsthistorisch gezien behoort de kunstenaar, die tevens werkzaam was als docent en vormgevingsadviseur, tot de minimalisten. Hun werk wordt gekenmerkt door strenge geometrie, elementaire vormen en gebruik van industriële kleuren.</p>
<p>Aanvankelijk was het werk van Pennock nog ‘romantisch’: de geometrische constructies werden opgebouwd uit verschillende maten staal die hij soms beschilderde. Hij wilde het staal laten zweven maar de blokken perspex die nodig waren om de constructies te ondersteunen, ondermijnden dat streven. Met werken als ‘Intersection’ kwam Pennock tot een helder concept: de rechthoeken houden elkaar perfect in evenwicht: ze balanceren op de grens van waarschijnlijkheid.</p>
";Cortenstaal;middenberm ter hoogte van de Beethovenlaan;Intersection, Lon Pennock, 1981;Ralph Kämena;Lidwien Nielander, eindredactie Sandra Spijkerman;https://haagsgemeentearchief.nl/mediabank/beeldcollectie/detail/8722fdb8-b44d-49d6-83a1-bebc111909e1/media/54ab7841-8cf0-49f6-a4b2-8690498968ba?mode=detail&view=horizontal&q=Intersection&rows=1&page=1;S200 29, 2553 AA Den Haag, Nederland;52.05755746474143;4.226614672938975;29;Ockenburghstraat;Pennock, Lon;;;;75404.7687958676;452775.428657168
508;Puinbal;"<p>Puin en beton zijn de bestanddelen waaruit dit werk van kunstenaar Donald Duk is opgebouwd. De materiaalkeuze lijkt merkwaardig, maar is dat niet wanneer we bedenken dat de duinen van Ockenburgh en omgeving niet uit zand bestaan, maar zijn opgeworpen uit puin van afgebroken Haagse wijken, waaronder het in 1945 gebombardeerde Bezuidenhout. Door de sleuf van puin die naar de bal leidt, heeft de kunstenaar de suggestie willen wekken dat ‘de aarde is opengebarsten en een reusachtige puinbal heeft prijsgegeven’ die nu als een enorme lawine de heuvel afrolt. Dat is natuurlijk niet zo! De ‘Puinbal’ – zoals hij in de volksmond al snel is genoemd – is stevig verankerd in het oorspronkelijke toegangsweggetje waarover duizenden met puin beladen vrachtwagens hebben gedenderd.</p>
<p>De Rijswijkse kunstenaar Duk heeft niet veel kunstwerken in de openbare ruimte gerealiseerd. Het uiterlijk van de door hem uitgevoerde opdrachten is zeer divers. Dat komt doordat hij in zijn ontwerpen de wensen van de gebruikers betrekt en er bovendien de functie en geschiedenis van de aangewezen locatie in verweeft. Zo bedacht hij voor het Provinciehuis in Haarlem het project ‘Dundoek’: een serie wimpels in de kleuren van de provincie die rondom het gebouw wapperen. Een andere constante in zijn oeuvre is de zorg voor de natuur. Al ten tijde van het ontstaan van de puinbal was het opraken van grondstoffen een hot item. De ‘Puinbal’ is geen beeld volgens het klassieke schoonheidsideaal, maar de duinen en de bal vormen wel een indrukwekkend staaltje van recycling.</p>
";puin;In de Puinduinen tegenover het sportcomplex ;Puinbal, Donald Duk, 1976;Ralph Kämena;Lidwien Nielander, eindredactie Sandra Spijkerman;https://haagsgemeentearchief.nl/mediabank/beeldcollectie/detail/aa1926a7-8ab3-4d32-8144-b5139a99e80d/media/4e8dead2-d9c6-450b-9a01-25e7ce020965?mode=detail&view=horizontal&q=Puinbal&rows=1&page=3;Ockenburgh, 2554 Den Haag, Nederland;52.06136667828883;4.218545090985124;;;Duk, Donald;;;;74858.198233594;453208.076224791
509;Echtelijke ruzie;"<p>Doorgaans spelen echtelijke ruzies zich binnenshuis af, maar Jo Klingers laat de vlam in de pan slaan op een nogal ongebruikelijke plek. Op een smalle groenstrook langs het water van de Noordpolderkade loopt het behoorlijk uit de hand. Een doormidden gebroken keukentafel, twee op de grond gevallen (in beton uitgevoerde) boterhammen en een lichtblauwe koffiekan zijn de stille getuigen van een hevige twist waarbij de huisraad het moest ontgelden. Iedereen in de buurt wordt door dit beeld fijntjes gewaarschuwd voor de mogelijke gevolgen van gebrek aan zelfbeheersing.</p>
<p>Beeldend kunstenaar Klingers heeft van ‘Echtelijke ruzie’ een heus stilleven gemaakt dat vrij nonchalant gecomponeerd lijkt te zijn. Deze aanpak past bij de manier waarop hij als kunstenaar te werk gaat. Hij laat zich graag inspireren door uiteenlopende onderwerpen, variërend van een circusvoorstelling tot landschappen en van motorcoureurs die deelnemen aan de TT in Assen, tot abstracte composities.</p>
<p>Klingers volgde zijn opleiding aan de Rietveld Academie in Amsterdam. Sindsdien manifesteert hij zich als beeldhouwer, omgevingskunstenaar, tekenaar en illustrator. Naast zijn werkzaamheden als beeldend kunstenaar heeft hij zich ook beziggehouden met ruimtelijke ordening, architectuur en grafische vormgeving. In zijn kunst gebruikt hij met even veel flair bakstenen en hout als verf en potlood. Zijn werk vertoont invloeden van de vooroorlogse vernieuwingsbeweging Bauhaus en van de Amerikaanse Pop Art uit de jaren zestig. De manier waarop hij naar de dingen kijkt, verraadt een gezonde dosis relativeringsvermogen.</p>
";;;Echtelijke ruzie, Jo Klingers, 1968;Ralph Kämena;Wim van der Beek, eindredactie Sandra Spijkerman;https://haagsgemeentearchief.nl/mediabank/beeldcollectie/detail/70b87e30-5ac9-40b3-82f3-f9484ae0f9c7/media/c9de2da0-8840-4656-8ace-7590adc96eae?mode=detail&view=horizontal&q=Echtelijke%20ruzie&rows=1&page=4;Noordpolderkade 38, 2516 JH Den Haag, Nederland;52.06618327103396;4.33116959788761;38;Noordpolderkade;Klingers, Jo;;;;82588.9203875887;453625.578375469
362;Haagse Harry;"<p>Haagse Harry is niet weg te denken uit een stad als Den Haag. Vader van deze typisch Haagse stripfiguur is de tekenaar Marnix Rueb. Toen hij in de Schilderwijk ging wonen, is Haagse Harry geboren. Harry staat voor het prototype Hagenees: vervaarlijk, maar doodgoed. Uiteraard met een plat Haagse tongval. Rueb tekende Harry in trainingspak en met een matje in zijn nek. Al banjerend door zijn stad beleeft hij talloze avonturen waarbij regelmatig alles en iedereen op de hak wordt genomen. Rueb voorzag zijn strips van fonetisch geschreven teksten. Hardop lezen en je hoort wat er staat.<br />
Oorspronkelijk schreef Rueb de strip voor het uitgaansblaadje DOEN. Maar door het taalgebruik en de humor raakte het zo populair dat Haagse Harry tot een op zichzelf staande strip uitgroeide. Vier albums bracht Rueb van Haagse Harry uit. Toen Rueb in 2014 op 59-jarige leeftijd stierf aan longkanker uitten zowel Hagenezen als Hagenaars hun verdriet. Nabestaande van Rueb besloten dan ook tot de oprichting van een standbeeld voor Haagse Harry als eerbetoon aan de tekenaar. Dat werd de bestemming van het geld van de Haagse Cultuurprijs die de gemeente in april 2015 postuum toekende.<br />
Bouke Schuemie, kunstenaar en oude vriend van Rueb, maakte een 3D-versie van de stripfiguur compleet met opgestoken middelvinger. Rob Daenen van keramiekwerkplaats Struktuur 68 heeft dit ontwerp vervolgens uitgewerkt in klei. In het beeld is as van de overleden tekenaar verwerkt. Haagse Harry is – hoe toepasselijk – bovenop de tramtunnel geplaatst die regelmatig door Rueb op de hak genomen werd vanwege de alsmaar stijgende bouwkosten. Op Harry’s T-shirt staat de door bewoners gekozen tekst: “Kap Nâh!! Lekkâh Belangrèk&#8221;.<br />
Hoewel Rueb zelf geen Haags sprak, wilde hij wel met zijn Harry de Haagse cultuur in stand houden. Dat is hem gelukt. Zijn stripfiguur is voor altijd aanwezig middenin het stadsgewoel.</p>
";keramiek;;Haagse Harry, Marnix Rueb (geestelijk vader), 2016;Ralph Kämena;Sandra Spijkerman;;Grote Markt 25, 2511 BG Den Haag, Nederland;52.075616155408426;4.3091475841552285;25;Grote Markt;Rueb, Marnix;;;;81094.5533350193;454697.179589667
363;Monument Richard Hol;"<p>‘De paden op, de lanen in&#8217; en &#8216;Waar de blanke top der duinen&#8217;: met deze liederen heeft Richard Hol (1825-1904) grote bekendheid gekregen in ons land. Maar ook op andere vlakken was deze musicus van betekenis. Hol was dirigent, pianist, componist en pedagoog. Hij componeerde symfonische gedichten, cantates en vier symfonieën. In Den Haag leidde hij de Diligentiaconcerten en het mannenkoor Caecilia. Aangezien hij de laatste tijd van zijn leven in Den Haag woonde en werkte, was het niet verwonderlijk dat er in die stad uiteindelijk een monument voor hem werd opgericht.</p>
<p>Direct na zijn dood hebben collega’s en bewonderaars een comité in het leven geroepen om een gedenkteken voor deze veelzijdige musicus te realiseren. Nadat andere pogingen waren gestrand, werd er via ‘De Muziekbode, Geïllustreerd Weekblad voor Toonkunstenaars en Vrienden’ geld voor het beeld ingezameld. Het comité benaderde beeldhouwer Bart van Hove om het herdenkingsteken gestalte te geven. Deze vooraanstaande beeldhouwer was geliefd als portrettist en doceerde van 1900 tot 1914 aan de Amsterdamse Rijksakademie.<br />
Geheel in lijn met Van Hoves academische stijl koos hij voor een portretbuste op een sokkel. Op de sokkel is in eenvoudige belettering de naam van de musicus toegevoegd. Daaronder is een reliëf aangebracht dat aan de muziek refereert: een gevleugelde vrouw bespeelt een lier. Deze muze is karakteristiek voor Van Hoves werk. Daarin komen veelvuldig elegante vrouwenbeelden, engelen en putti voor veelal met zwierige decoraties.</p>
<p>Oorspronkelijk werd het monument in oktober 1906 onthuld in het plantsoen op de Stadhouderskade ter hoogte van de Lübeckstraat, de buurt van de musici. Tijdens de Tweede Wereldoorlog werd dit gebied echter met de grond gelijk gemaakt om er de Atlantik Wall te kunnen bouwen. In 1956 heeft het monument een plek gekregen in het plantsoen aan de Groot Hertoginnelaan.</p>
";Bronzen buste, hardstenen sokkel;plantsoen tegenover Alexander Gogelweg;Monument Richard Hol, 1906, Bart van Hove en G.M. Made;Ralph Kämena;Sandra Spijkerman en Nicole Spaans;;Groot Hertoginnelaan 1, 2517 EA Den Haag, Nederland;52.085576848856;4.28549869866198;1;Groot Hertoginnelaan;Hove, Bart van;Made, G.M.;;;79490.2224571026;455829.646521684
364;Jazzmusicus;"<p>Niets toepasselijker dan een beeld van een trompettist op de Glenn Millerhof, die vernoemd is naar de beroemde Amerikaanse jazzmuzikant en orkestleider. De bronzen ‘Jazzmusicus’ uit 1982, die bij de ingang van seniorenhuis Loosduinse Hof staat, is van striptekenaar/schilder John Bakker. Bakker is geen beeldhouwer en zijn trompettist is dan ook waarschijnlijk een van de weinige beelden die hij ooit maakte. Grove vormen en weinig detaillering zijn kenmerkend voor deze sculptuur. De opbouw met brokken gemakkelijk kneedbare klei is zichtbaar en voelbaar in het brons. Maar de trompettist swingt. Hij zakt iets door zijn elastieken benen en speelt bevlogen zijn jazzmuziek. Dat heeft Bakker, zelf een verdienstelijk jazzmuzikant, goed overgebracht.</p>
<p>Aanleiding voor de opdracht aan John Bakker was de nieuwbouw van bejaardenhuis Loosduinse Hof. De Stichting Katholieke Verpleeg- en Verzorgingshuizen ’s-Gravenhage e.o. vroeg Bakker een sculptuur te maken. Een aantal maanden na de opening van het tehuis in oktober 1981, kon ‘Jazzmusicus’ worden geplaatst.<br />
In de loopbaan van Bakker is beeldhouwen een uitzonderlijke zijsprong. Als veertienjarige jongen schilderde hij al bioscoopreclames voor Pertinax in Den Haag. Tegelijkertijd begon hij cartoons te tekenen. Daarmee is hij succesvol gebleken. Hij produceerde verschillende stripalbums en korte verhalen. Verder kreeg Bakker opdrachten van tijdschriften en kranten voor cartoons en van reclamebureaus voor de productie van storyboards. Naast tekeningen die hij in opdracht maakt, vervaardigt hij vrij werk, dat voornamelijk uit schilderijen bestaat. Die schilderijen zijn zowel abstract als figuratief. Persoonlijke indrukken vormen zijn inspiratiebron tijdens het schilderen.</p>
";brons;ingang seniorenhuis Loosduinse Hof;Jazzmusicus, John Bakker, 1982. Na de verbouwing van het Loosduinse Hof in 2021/2022 is de situatie iets gewijzigd.;Ralph Kämena;Nicole Spaans, eindredactie Sandra Spijkerman;;Glenn Millerhof 5a, 2551 JP Den Haag, Nederland;52.05579625153006;4.239658779702062;5a;Glenn Millerhof;Bakker, John;;;;76296.2060264049;452565.273469621
410;Torsie;"<p>‘Torsie’ betekent draaiing. En hoe subtiel ook, staand achter het beeld ‘Torsie’ van Ger Zijlstra in het Westbroekpark is inderdaad een lichte draaiing zichtbaar. Een vorm die lijkt op de rug van een menselijke figuur draait naar links, weg van een enorme heup- en bilpartij. De sensuele rondingen en welvingen van de rudimentaire vormen maken duidelijk dat de volle schoot toebehoort aan een vrouw. Maar hoe haar lichaam precies is samengesteld, is lastig te zien. Zijlstra vervaardigde namelijk een tors. Bovendien plaatste hij het onderlichaam niet onder, maar achter het bovenlichaam. Hierdoor lijkt het alsof de vrouw zichzelf vanuit een liggende positie opricht. Aan de voorzijde van de brons uit 1974 is het bovenlichaam te onderscheiden; een lichaam met slechts de aanzet voor de armen en de nek, als een boom met drie geknotte takken.</p>
<p>De expressieve vormgeving met de grote volumes was destijds kenmerkend voor Zijlstra’s kunst. Hij werd beïnvloed door Henry Moore (1898-1986). Deze befaamde Engelse beeldhouwer vervaardigde sculpturen gebaseerd op vormen uit de natuur, als botten, landschappen en het vrouwelijk lichaam. Zijlstra’s interesse voor Moore’s werk blijkt uit de wijze waarop hij bolle en ronde vormen afwisselt en uit hoe hij vormen in elkaar laat overvloeien. En net als bij Moore roepen Zijlstra’s beelden verschillende associaties op. Zo doet zijn beeld ‘Purperslak’ uit 1975 in Osdorp, waarin Zijlstra de eenheid van mens, dier en aarde uitbeeldt, sterk denken aan een enorm mammoetbot.</p>
<p>In de loop van de tijd vond Zijlstra nieuwe inspiratiebronnen. De archeologie, artefacten en plekken uit zijn herinnering werden belangrijk uitgangspunt, zijn kunst daarmee anekdotischer. Bovendien is hij gaan werken in materialen als papier en steen. Steen combineert hij soms met cortenstaal. Daarnaast maakt hij houten beelden die hij afgiet in brons. Zijn beeldtaal is strakker en ingetogener geworden, de wulpse gulheid uit de jaren zeventig voorbij.</p>
";brons / hout;In het rosarium, schuin tegenover de bunker;Torsie, Ger Zijlstra, 1976;Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.103797779958406;4.290823816182079;55;Kapelweg;Zijlstra, Ger;;;;79885.8035167005;457851.203280204
411;Omarming;"<p>‘Ik houd niet van de deformatie van de menselijke figuur&#8230; Het resultaat is afgeleid van iets wat het zelf niet is. Dan heb ik liever een kunstwerk dat met dat lijf niets meer te maken heeft, maar wel met een menselijk gebeuren [&#8230;].’<br />
Het zijn de woorden van Wessel Couzijn, een van de grootste vernieuwers in de Nederlandse beeldhouwkunst van na de Tweede Wereldoorlog. Ze zijn veelzeggend met betrekking tot zijn beeld ‘Omarming’ in het Westbroekpark, een beeld van een ‘menselijk gebeuren’, vol heftige emoties.</p>
<p>In een innige omstrengeling van vormen barst het brons schaamteloos open en sluit het zich beschroomd. Er zijn gaten en uitsteeksels, punten en rondingen. Wie probeert in het beeld menselijke vormen te ontdekken, komt bedrogen uit. Hier zijn sterke gevoelens weergegeven, maar er is geen werkelijkheid verbeeld. Bovendien, Couzijn vond niet dat je zijn beelden moet ‘lezen’, je moet ze ‘ondergaan’.</p>
<p>‘Omarming’ is gemaakt in de jaren waarin Couzijns abstract-expressionistische beeldtaal tot volle wasdom kwam. De brons uit 1964 laat zien dat hij destijds een hoge mate van dramatiek had bereikt. Reeds in de jaren vijftig van de 20e eeuw schudde hij de traditionele Nederlandse beeldhouwkunst op. Zijn vrijheid van vorm en expressie waren nieuw voor ons land. Tijdens de oorlog verbleef de joodse Couzijn in New York. Daar kwam hij in contact met het non-figuratieve werk van beeldhouwers als Ossip Zadkine (1890-1967) en Jacques Lipchitz (1891-1973). Terug in Amsterdam ontwikkelde zijn werk zich al snel van figuratief naar abstract.</p>
<p>Eind jaren zestig maakte hij sterk bewogen beelden van gehavende flarden brons gecombineerd met bestaande objecten als een bed of een tafel. Tegen het einde van zijn leven uitte hij zich in strakke geometrisch vormen. Welke vorm Couzijns abstractie ook had, de rode draad in zijn oeuvre is zijn betrokkenheid met het menselijk bestaan.</p>
";brons / hout;Middenin het rosarium op het grasveld;Omarming, Wessel Couzijn, 1964;Ralph Kämena;Nicole Spaans, eindredactie Sandra Spijkerman;;Rosarium, Kapelweg 35B, 2587 BK Den Haag, Nederland;52.10484019353115;4.288993353045614;35B;Kapelweg;Couzijn, Wessel;;;;79762.1580630112;457969.068367578
412;Odysseus en de Sirenen;"<p>Een jonge man hangt verlangend naar voren om de verleidelijk dansende en zingende wezens aan de overkant goed te kunnen zien. In twee afzonderlijke bronzen vertelt beeldhouwer Everdine Schuurman een geschiedenis uit de klassieke oudheid: ‘Odysseus en de Sirenen’ van de schrijver Homerus. Midden in de vijver van het rosarium in het Westbroekpark zien we de held Odysseus op zijn denkbeeldige schip. Wat meer naar de kant zijn de twee Sirenen geplaatst, vogelachtige wezens met vrouwenhoofden. Op weg naar huis, het eiland Ithaca, komen Odysseus en zijn mannen deze mythologische wezens tegen. Odysseus kent het gevaar van de Sirenen, die met hun onweerstaanbare magische gezang zeelieden naar hun eiland lokken, waar hun schip op de klippen zal lopen. Odysseus heeft zich daarom aan de mast van zijn schip laten vastbinden en uit voorzorg zijn mannen de oren laten dichtstoppen met was.</p>
<p>Een verteller in brons en steen. Zo kan Schuurman het best worden getypeerd. Ze studeerde bij de bekende beeldhouwers Jan Bronner (1881-1972) aan de Amsterdamse Rijksakademie en Bon Ingen Housz (1881-1953) aan de Haagse Koninklijke Academie van Beeldende Kunsten. Terwijl in het buitenland beeldhouwers al circa twintig jaar abstracte beelden, assemblages en ruimtelijke constructies maakten, werd door beide docenten nog sterk gedacht in termen van figuratie. Een beeld moest duidelijk en helder zijn en bovenal herkenbaar. Zo werd Schuurman eind jaren twintig van de 20e eeuw opgeleid in de academische geest van de 19e eeuw.</p>
<p>Getuige haar beeld ‘Odysseus en de Sirenen’ verloochende ze haar afkomst niet. De figuratie werd haar taal. Maar in stijl en uitwerking is Schuurman wél haar eigen weg gegaan. Want terwijl de beelden van Bronner en Ingen Houzs nogal statisch en streng ogen, bezigt Schuurman een beweeglijke, bloemrijke en gedetailleerde taal.</p>
";brons;rosarium, in water naast de bunker;Odysseus en de Sirenen, Everdine Schuurman-Henny, (1957) 1961;Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.10356313999431;4.2900761250179364;55;Kapelweg;Schuurman, -Everdine, Henny;;;;79834.1864443645;457825.873606486
460;Grafmonument Baruch de Spinoza;"<p>Achter de Nieuwe Kerk aan het Spui is het grafmonument van de grote wijsgeer Spinoza te vinden. Op de grafplaat uit 1927 staat in Latijn: ‘In de aarde van de Nieuwe Kerk liggen de botten begraven van Benedictus de Spinoza.’ Erboven is het zegel van de filosoof aangebracht: een roos met zijn initialen en het woord ‘caute’ ofwel bedachtzaam. De roos is het symbool van Spinoza, wat doorn betekent.</p>
<p>Den Haag was Spinoza’s toevluchtsoord. Hij had openlijk kritiek op bepaalde dogma’s van de joodse religie en werd daarom uit zijn eigen Amsterdams-joodse gemeenschap verbannen. Drie eeuwen nadien, in 1956, maakte de Nederlands-joodse kunstenaar Job Wertheim zijn grafmonument. Het bestaat uit een bakstenen muurtje met in het midden een staande natuurstenen zerk, waarin de beeltenis van Spinoza is uitgehouwen. Onder het gestileerd naturalistische portret bevindt zich een basaltsteen afkomstig uit het gebergte van Galilea met het Hebreeuwse opschrift ‘Amcha’, uw volk. Dit om aan te geven dat het joodse volk Spinoza weer omarmde.</p>
<p>Spinoza (1632-1677) kwam via Rijnsburg en Voorburg in Den Haag, nadat hij Amsterdam in 1661 had verlaten. Hij woonde aan de Stille Veerkade en later aan de Paviljoensgracht, waar hij zijn beroemde werk ‘Ethica’ voltooide en waar hij in 1677 overleed. Schuin tegenover het huis aan de Paviljoensgracht staat zijn standbeeld. Vanwege de banvloek mocht Spinoza niet op een joodse begraafplaats worden begraven. De protestantse Nieuwe Kerk bood hem zijn laatste rustplaats.</p>
<p>De maker van zijn grafmonument, Wertheim, volgde in de jaren twintig van de 20e eeuw een klassiek academische beeldhouwopleiding in Duitsland. In de Tweede Wereldoorlog werd hij vanuit Nederland naar Theresiënstadt gedeporteerd, waar hij opdracht kreeg kunstwerken te maken. Na de oorlog verwierf Wertheim bekendheid met zijn portretbustes. In 1957 richtte hij ‘Openbaar Kunstbezit’ op, het populaire radio- en latere tv-programma om kunst onder de aandacht van een breed publiek te brengen.</p>
";natuursteen / baksteen;tuin achter Nieuwe Kerk, nr. 175;Grafmonument Baruch de Spinoza, Jobs Wertheim, 1956;Ralph Kämena;Nicole Spaans, eindredactie Sandra Spijkerman;;503 Gedempte Gracht;52.0762779003858;4.31511996007651;503;Gedempte Gracht;Wertheim, Jobs;;;;81505.0527943692;454764.735533171
461;Meisje met fiets;"<p>‘Meisje op skippybal’. ‘Moeder en kind’. ‘Meisje met fiets’. Deze titels van bronzen beelden die hij voor Den Haag heeft gemaakt, laten geen misverstand bestaan over de manier waarop Peter van der Meer tegen het leven aankijkt. De beelden zijn ongecompliceerd en laten het dagelijks leven van de beste kant zien. De beeldhouwer verkiest eenvoudige onderwerpen boven hoogdravende thema’s. Het leven is al ingewikkeld genoeg, waarom zou beeldhouwkunst die letterlijk op straat staat, niet een gevoel van herkenning mogen oproepen? Die retorische vraag wordt door hem met een gebeeldhouwde glimlach beantwoord.</p>
<p>In een plantsoentje aan de Spakenburgsestraat staat half verscholen tussen de struiken een meisje met fiets. Het bronzen beeld valt niet onmiddellijk op. Het is niet groot of massief. De vormen en volumes zijn tot een minimum beperkt. Alle aandacht is gericht op de lijnen. De bronsplastiek is losjes gemodelleerd en doet denken aan een driedimensionale, schetsmatig opgezette tekening. De fietswielen zijn opengewerkt. Het meisje is sprieterig. Haar smalle lijfje, dunne armen en benen en de guitige Pippi Langkous paardenstaartjes versterken het tekenachtige karakter en de levendigheid van het beeld.</p>
<p>Van der Meer studeerde aan de Koninklijke Academie van Beeldende Kunsten in Den Haag. Daarna volgde hij de marmerschool in de Italiaanse plaats Carrara. Hoewel hij het hakken in marmer perfect beheerst, manifesteert deze beeldhouwer zich vooral als een modelleur die zijn mensfiguren vlot opbouwt met dunne plakjes klei of was, om ze daarna in brons te laten gieten.</p>
";brons / steenachtig;in het plantsoen;Meisje met fiets, Peter Meer, 1978;Ralph Kämena;Wim van der Beek, eindredactie Sandra Spijkerman;;Spakenburgsestraat 56, 2574 JW Den Haag, Nederland;52.06596852636959;4.273273789377985;56;Spakenburgsestraat;Meer, Peter van der;;;;78618.9092221255;453661.018506449
462;Mens en Dier;"<p>Op het terrein van het voormalig openbaar slachthuis in het Laakhavengebied ligt nu het Slachthuisplein. De indeling van het plein en de grote glazen overkapping herinneren nog aan de geschiedenis. Bovendien staat er dit bronzen beeld, waarin rund en mens door elkaar zijn verweven, van de Voorburgse kunstenaar Aart van den IJssel. Het beeld is in 1961 aangeboden aan de gemeente door personeel en gebruikers van het slachthuis ter gelegenheid van het vijftigjarig bestaan. Het slachthuis deed nog dienst tot 1985. Toen ging het Laakhavengebied op de schop voor grootschalige nieuwbouw.</p>
<p>‘Mens en dier’ dateert uit de begintijd van Van den IJssel toen hij ‘metamorfosische’ beelden maakte, zoals een paard versmolten met zijn amazone. Hij is vooral bekend om zijn metalen, insectachtige wezens, paarden en ruiters met venijnige uitsteeksels en pantsers. Ook het bevrijdingsmonument op het Burg. de Monchyplein is van hem: een metershoog hekwerk met daartegen metalen, fladderende vogels.</p>
<p>De kunstenaar had een onuitputtelijke fantasie. Het liefst gaf hij zijn ideeën vorm in metaal, maar eigenlijk was geen enkel materiaal te dol. Huis en atelier stonden vol bizarre bedenksels, zoals een schaakspel met in kunststof gegoten vogelresten, een bestek in de vorm van een vis of een brood met ingebakken witte rozen.</p>
<p>Van den IJssel werkte het grootste deel van zijn leven in Voorburg, in de jaren zestig van de 20e eeuw een (regionaal) artistiek broeinest. Er woonden veel kunstenaars waaronder Termote, Rooijackers en Snoeck en de ‘Artistieke Werkgroep De Nieuwe Ploeg’ organiseerde er tentoonstellingen met vooruitstrevende Voorburgse en niet-Voorburgse kunstenaars. Zijn fantasie en het onconventionele materiaalgebruik maakten dat Van den IJssel in die tijd een bescheiden vernieuwer was.<br />
‘Mens en dier’ is weliswaar niet zo representatief voor die vernieuwende rol van Van den IJssel, maar het voldoet uitstekend als herinnering aan de geschiedenis van deze plek.</p>
";brons / steenachtig;terrein slachthuis;Mens en Dier, Aart IJssel, 1962;Ralph Kämena;Lidwien Nielander, eindredactie Sandra Spijkerman;;Tak van Poortvlietstraat 2, 2521 ZD Den Haag, Nederland;52.06444903998706;4.323046619694848;2;Tak van Poortvlietstraat;IJssel, Aart van den;;;;82029.1350854545;453440.776895471
510;Ruiterstandbeeld prins Willem I;"<p>In 1843 toonde de Franse beeldhouwer Emile de Nieuwerkercke koning Willem II zijn model van een ruiterbeeld van prins Willem van Oranje. De koning was direct gecharmeerd, gaf opdracht het beeld uit te voeren en betaalde de vervaardiging uit eigen middelen. In 1845 werd het tegenover het Paleis Noordeinde onthuld.</p>
<p>Het is op z’n minst opmerkelijk dat de vorst en een nationale commissie tegelijkertijd druk bezig waren met de oprichting van een standbeeld voor de prins. Beeldhouwer Royer, die al in 1842 fiat had gekregen voor de uitvoering zijn ontwerp, leverde dit standbeeld pas in 1848 op. Het werk zou een aantal jaren zijn uitgesteld, maar onduidelijk blijft waarom. Eén ding is zeker; met de oprichting van het ruiterbeeld voerde de koning een inhaalmanoeuvre uit die veel stof deed opwaaien.</p>
<p>Het ruiterstandbeeld van Willem van Oranje is het oudste vrijstaande beeld in Den Haag én het eerste ruiterstandbeeld in Nederland. De Nieuwerkercke heeft de prins als heerser uitgebeeld: een veldheer in wapenrusting en met maarschalkstaf. Te paard, hoog boven het volk verheven. Dit motief vindt z’n oorsprong in de klassieke oudheid en verbeeldt de absolute macht. Waarschijnlijk sprak deze heroïsche vorm opdrachtgever koning Willem II, die samen met Britten en Pruisen Napoleon bij Waterloo had verslagen (1815), sterk aan.<br />
Dat gold echter lang niet voor iedereen. Ofschoon de artistieke kwaliteiten van het werk alom werden geprezen, kwam er felle kritiek. Een eerbetoon aan de Vader des Vaderlands moest tot stand komen namens het volk en niet alleen namens de koning, die eigengereid had gehandeld bij de oprichting van het ruiterbeeld. Bovendien – zo luidde het commentaar – stond de voorstelling ver af van de historische werkelijkheid. Willem van Oranje was immers meer van politieke dan van militaire betekenis voor ons land geweest.</p>
";brons op natuurstenen onderbouw;Op het pleintje voor Paleis Noordeinde;Ruiterstandbeeld prins Willem I, Emile de Nieuwerkercke, 1845;Ralph Kämena;Nicole Spaans, eindredactie Sandra Spijkerman;https://haagsgemeentearchief.nl/mediabank/beeldcollectie/detail/1e8ef6bb-5b01-40cc-ae03-faecb32b7e54/media/e0bfd58f-c989-bd7f-a2a5-2f99cd879c45?mode=detail&view=horizontal&q=ruiterstandbeeld%20prins%20willem%20I&rows=1&page=15;2b Paleisstraat;52.0811988962521;4.30709072484039;2b;Paleisstraat;Nieuwerkercke, Emile de;;;;80962.7953665655;455320.356442801
511;Beeldend kunstenaar;"<p>In de Nieuwe Schoolstraat op het pleintje voor Theater PePijn staat hij. Map met werk onder de arm, hoed op het hoofd, de handen in de zakken en de benen wijd uit elkaar. Het is de ‘Beeldend kunstenaar’ van Peter Kortekaas uit 1983. Je vraagt je direct af of dit wellicht een zelfportret van de beeldhouwer is.</p>
<p>Je zou het ook kunnen opvatten als een karikatuur van dé beeldend kunstenaar. Niet de gezichtstrekken zijn uitvergroot, maar de karaktereigenschappen zijn geaccentueerd. In een nonchalante en tegelijkertijd stoere houding heeft Kortekaas hem treffend weergegeven.<br />
De kracht van Kortekaas’ beelden zit ‘m in twee dingen. Allereerst is daar zijn grote anatomische kennis: Kortekaas weet elke houding van karakteristiek tot ongewoon overtuigend neer te zetten. Daarnaast telt zijn talent als modelleur. Dat stelt hem in staat innerlijk of stemming direct te vertalen in materiaal. Geboetseerde versies gaan dan ook vooraf aan zijn bronzen. Klei is immers het materiaal bij uitstek om mee te modelleren.<br />
Dat modelleren doet Kortekaas op een tamelijk grove, je zou haast zeggen ruwe manier. Kijkend naar zijn bronzen, zie je hem zijn beelden opbouwen met grote klompen klei. Door de ongepolijste vormen bezitten zijn beelden een grote plasticiteit.</p>
<p>Toch werkt Kortekaas niet alleen in brons en is zijn kunst niet uitsluitend figuratief. Van steen en hout maakt hij abstracte sculpturen, van lood geabstraheerde dierfiguren. Dieren nemen naast mensen een belangrijke plaats in zijn oeuvre in. Bokkende paarden, een trots en eigenwijs kijkende ram, een koppige koe, een hele menagerie is inmiddels in Kortekaas’ atelier ontstaan. En ook zijn dieruitbeeldingen hebben doorgaans dat typerende en soms humoristische dat we van zijn mensfiguren kennen.</p>
";brons op stenen sokkel ;op het pleintje voor Theater PePijn;Beeldend kunstenaar, Peter Kortekaas, 1983;Ralph Kämena;Nicole Spaans, eindredactie Sandra Spijkerman;;Nieuwe Schoolstraat 19, 2514 HT Den Haag, Nederland;52.08458232344121;4.312083374328672;19;Nieuwe Schoolstraat;Kortekaas, Peter;;;;81310.5786287462;455691.683557797
512;Badhuiskoepeltje;"<p>Eindelijk zou hun buurt verfraaid worden met een langverwacht kunstwerk. Buurtberaad Spuikwartier wist toen meteen wat er met het bewaard gebleven dakje van het gesloopte badhuis moest gebeuren. Hun uitdrukkelijk verzoek luidde het dakje onderdeel van dit kunstwerk te maken.</p>
<p>De jarenlange onderhandelingen over herhuisvesting van het karakteristieke dakje in de wijk hadden nu succes. De Commissie voor Beeldende Kunsten schreef een opdracht uit met als voorwaarde het badhuiskoepeltje in het kunstwerk te integreren. Uit de negentig inzendingen koos de commissie het ontwerp van de Utrechtse kunstenaar Jan Samson. Begin oktober 1988 mocht Samson starten met de uitvoering.</p>
<p>In het kunstwerk ‘Badhuiskoepeltje’ uit 1989 in de middenberm aan de Nieuwe Haven ontmoeten heden en verleden elkaar. Op door Samson ontworpen pilaren rust het oude koepeltje van de Haagse architect A.A. Schadee (1862-1937). Als bouwkundige bij de Gemeentewerken van 1891 tot 1927 bepaalde hij mede het Haagse stadsbeeld in die periode. Onder Schadee’s badhuisdakje heeft Samson een betonnen tafel geplaatst met erbovenop nog eens vier pilaren. Zonder bank of stoelen is de tafel niet bedoeld om aan te zitten. Door het open karakter, de pilaren, de altaarachtige tafel en het pagodevormige dak ademt het kunstwerk de sacrale sfeer van een tempel.</p>
<p>Op geen enkel punt wringt het dat nieuw en oud in dit object zijn gecombineerd. Voor een deel is dit zeker toe te schrijven aan Samsons affiniteit met architectuur. Hij volgde zijn opleiding aan de Arnhemse Academie voor Beeldende Kunsten, afdeling architectonische vormgeving/monumentaal. Bovendien verwerkt hij in zijn beelden vaak architectonische elementen, zoals trappen, poorten of zuilen. Bij het ‘tempeltje’ horen een diamantobject en twee groepen van drie beelden in granito en messing. Het totaal is volgens Samson in het ‘Utrechts Nieuwsblad’ van 14 november 1989: ‘Een afspiegeling van de verschillende culturen in deze wijk.’</p>
";granito, cortenstaal en messing;;Badhuiskoepeltje, Jan Samson, 1989;Ralph Kämena;Nicole Spaans, eindredactie Sandra Spijkerman;;112 Nieuwe Haven;52.0762160887687;4.32196241341589;112;Nieuwe Haven;Samson, Jan;;;;81974.0023107067;454750.954027703
365;Het vliegeniersbrilletje;"<p>Iedereen droomt er wel eens van te kunnen vliegen. En als een kind op basisschool ‘De Vlieger’ het niet doet, welk kind dan wel? Het woont in de wijk Ypenburg, waar vroeger het gelijknamige vliegveld lag. Het loopt naar school door de Frits Diepenlaan, vernoemd naar de grondlegger van het vliegtuigbouwkundig bedrijf Avio Diepen, later medebestuurder van Fokker. Aangekomen bij ‘De Vlieger’ beklimt het het stalen trapje en legt zijn hoofd op de bronzen schouderpartij van ‘Het vliegeniersbrilletje’. Turend door het montuur gevormd door de hand van het beeld, waant hij zich even een vliegenier.</p>
<p>‘Het vliegeniersbrilletje’ is gemaakt door Resi van der Ploeg. Het werk van deze Leidse kunstenaar oogt zeer divers. Dit komt doordat de context, de gebruikers, de locatie en zijn geschiedenis de vorm bepalen. Soms ontstaat er dan een autonoom beeld, zoals ‘Het vliegeniersbrilletje’, soms resulteert het in een samenwerkingsproject zoals ‘Indruk van Noord’ in 2005 in Leiden. Aanleiding daarvoor was de komst van een unieke, binnenstedelijke vinex-locatie ‘Nieuw Leyden’. Voor het project interviewde Van der Ploeg bewoners van de aangrenzende wijken Noorderkwartier en Groenoord en liet hen zelf hun visie op de toekomst van hun wijk verbeelden.</p>
<p>De insteek van Van der Ploeg bij ‘Indruk van Noord’ is typerend voor een tendens in de kunst, die internationaal wel wordt aangeduid als ‘community art’. Een bepaalde groep kunstenaars wenst niet alleen autonome kunst te produceren. Zij willen met hun werk inspelen op wat er leeft in een stad, wijk, instelling of dorp en betrekken de bewoners in hun kunstprojecten.<br />
In het autonome ‘Het vliegeniersbrilletje’ heeft Van der Ploeg de fantasierijke kinderwereld verbonden met de geschiedenis van Ypenburg. Maar voor de kinderen is dat historische verband niet het belangrijkste. Ze kunnen elke dag in hun dromen even wegvliegen.</p>
";brons / roestvast staal;bij basisschool De Vlieger;Het vliegeniersbrilletje, Resi van der Ploeg, 2001;Ralph Kämena;Lidwien Nielander, eindredactie Sandra Spijkerman;;43 Frits Diepenlaan;52.040519708793;4.36611166319242;43;Frits Diepenlaan;Ploeg, Resi van der;;;;84944.6013676224;450736.227865286
366;Monument Albert Vogel sr.;"<p>Omgeven door struikgewas ligt aan het Frederik Hendrikplein in het Statenkwartier een monument ter ere van de voordrachtskunstenaar Albert Vogel (1874-1933), die in deze wijk woonde. Het is een van de weinige monumenten in de hofstad dat versierd is met kleurrijk mozaïek. Eigenlijk is het een soort fontein, want bovenop het beeld bevindt zich een waterpunt. Het water stroomt rustig over het beeld naar beneden waar het in een halfrond waterbekken terecht komt.</p>
<p>Anton Molkenboer tekende voor het ontwerp van dit gedenkteken. Molkenboer was doorgaans vooral actief op het platte vlak. Er bestaan vele schilderijen, prenten en boekillustraties van zijn hand. In zijn latere oeuvre legde hij zich toe op glas-in-loodramen en mozaïek. Goed bewaard geheim zijn zijn mozaïeken in de H. Antonius Abtkerk in Scheveningen.</p>
<p>Het monument voor Vogel is in opbouw een eenvoudig gedenkteken: een zuil op een sokkel met daaronder een halfrond waterbekken. In blauw, paars en geel heeft Molkenboer midden op de zuil een blootsvoetse figuur in een lang gewaad aangebracht. In de ene hand heeft deze een staf met bloemen vast, terwijl hij de andere hand omhoog houdt. Een stralenkrans achter het hoofd maakt het af. De stijl waarin de voorstelling is gemaakt, verraadt dat Molkenboer tot de symbolistische kunstenaars van rond 1900 behoorde.</p>
<p>Met de figuur die op de zuil is aangebracht verwijst Molkenboer hoogstwaarschijnlijk naar Albert Vogel zelf, terwijl het stromende water gezien kan worden als de stroom woorden die hij als voordrachtskunstenaar heeft voortgebracht. Vanaf 1906 heeft hij zo’n 34 jaar overal ter wereld op de planken gestaan. Met grote gebaren onderstreepte hij zijn teksten. Naast de voordachten die hij hield, schreef hij boeken, zoals zijn magnus opus ‘Rhetorica’. In 1926 richtte hij de Maatschappij ter bevordering van de woordkunst op.</p>
";mozaïek;rand plantsoen;Monument Albert Vogel sr., Anton Molkenboer, 1936;Ralph Kämena;Sandra Spijkerman;;1BIS Frederik Hendrikplein;52.0884843621181;4.27588604672522;1BIS;Frederik Hendrikplein;Molkenboer, Anton;;;;78836.3689368011;456163.151031747
367;Some other spring;"<p>Haar bekendste werk is zonder meer het Indisch Monument. Maar Den Haag telt meer dan één sculptuur van de geboren Bulgaarse Jaroslawa Dankowa. Zo is er de brons ‘Some other spring’ van een meisje met haar handen in de lucht in het plantsoen bij de kruising Cypresstraat/Fahrenheitstraat. Misschien verwijst de titel van het beeld uit 1980 naar het lied ‘Some other spring’, gezongen door Billie Holiday. Deze songtekst gaat over een verloren liefde, met hoop op een nieuwe liefde in een andere lente. Dat zou het sombere gezicht van het meisje verklaren en haar hoopvol opgestoken armen.</p>
<p>Niet zo sterk gestileerd of langgerekt als de meeste van haar menselijke gestalten, is dit meisje toch een typische Dankowa. Het drukt tegelijkertijd verdriet en hoop uit. Dankowa ging het niet ‘om de fysieke realiteit van de mens, maar om de andere die erachter zit,’ zo zei ze in een interview met de Haagsche Courant van 16 oktober 1996.</p>
<p>Gestimuleerd door haar zuster, beeldhouwer in Noorwegen, begon Dankowa tien jaar na haar vlucht naar Nederland in 1958 haar studie aan de Vrije Academie in Den Haag. In 1963 kreeg ze een eigen atelier. Ze maakte vrij werk en voerde portretopdrachten uit. Dankowa’s koppen zijn zeer naturalistisch en geven krachtig uitdrukking aan de persoonlijkheid van haar model. Langzamerhand ontwikkelde ze een eigen signatuur. Haar werk bleef figuratief, maar is lang niet altijd naturalistisch, zoals haar vroege portretten. Lichamen zijn gestileerd en onnatuurlijk lang. Soms ging ze nog een stap verder. Zo vervaardigde ze bronzen met groepen rennende of lopende mensen. We zien alleen de spillebenen en de heupen. Het bovenlichaam is vervangen door een stok met een parasol of een vlag in top. De beelden zijn grappig, maar zeker ook ironisch bedoeld. De mens is zijn individualiteit kwijt.</p>
";brons / steenachtig;plantsoen Cypresstraat;Some other spring, Jaroslawa Dankowa, 1980;Ralph Kämena;Nicole Spaans, eindredactie Sandra Spijkerman;;Kastanjestraat 72, 2565 NA Den Haag, Nederland;52.080183667298236;4.268409198186478;72;Kastanjestraat;Dankowa, Jaroslawa;;;;78309.7408645128;455247.574382043
413;Moeder met kind en poppenwagen;"<p>‘Ja, ik mag ze graag. [&#8230;]; ik vind meisjes en vrouwen, of ze nou oud of jong zijn, aardig. Ik vind mijn kleindochter aardig als ze met haar poppen speelt. Ze hebben iets mysterieus, ze herbergen het mysterie van het leven.’ Dat antwoordt beeldhouwer Bram Roth als hem in 1977 door het tijdschrift ‘Scheppend ambacht’ wordt gevraagd waarom de vrouw de boventoon voert in zijn werk.</p>
<p>Roth wilde het ongrijpbare van vrouwen en kinderen vangen in zijn beelden. Dat deed hij onder andere met zijn brons ‘Moeder met kind en poppenwagen’ uit 1962. In een figuratief, enigszins gestileerd handschrift schetst hij een romantisch beeld van de band tussen moeder en kind. Hij toont ons letterlijk en figuurlijk een kleine werkelijkheid, want het beeld is niet hoger dan 120 centimeter. Roth heeft het moment goed gekozen. De moeder leunt liefdevol iets opzij naar haar dochter. Haar jurk valt in een grote plooi over haar benen. Eronder zijn de welvingen van haar lichaam zichtbaar. Het meisje tilt in haar spel teder een tipje van de deken van de poppenwagen op. Zij kijkt niet naar haar ‘kind’. Genietend van de rust van het Westbroekpark, iedere passant buitensluitend, kijken moeder en dochter stil voor zich uit.</p>
<p>Roth geeft met dit beeld te kennen dat hij inderdaad mateloos nieuwsgierig was naar de leefwereld van vrouwen. Maar ook dat hij vol bewondering moet zijn geweest. Het was in een tijd dat mannen nog niet achter de kinderwagen liepen. En het huis en de kinderen tot het domein van de vrouw behoorden. Door ze weer te geven, kon Roth toetreden tot hun – voor hem magische – wereld.</p>
";brons ;Helemaal achterin het rosarium, vlakbij de Speelweiden;Moeder met kind en poppenwagen, Bram Roth, 1962;Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.10306722395576;4.291926221921614;55;Kapelweg;Roth, Bram;;;;79960.0999345861;457768.788161703
414;Lazarus leert opnieuw lopen;"<p>Het is beslist een uitzonderlijke weergave van een moment uit ‘De opwekking van Lazarus’. Volgens de officiële bijbeltekst zijn meestal zijn zusters Martha en Maria, en Jezus aanwezig. Maar de Amsterdamse beeldhouwer Carel Kneulman koos ervoor naast Lazarus een engel te plaatsen. Hij beeldde een liefdevol samenzijn uit en noemde zijn beeld ‘Lazarus leert opnieuw lopen’. Kneulman heeft de brons in amorfe vormen opgezet: rechts de in windselen gehulde Lazarus, links de engel, vermoedelijk aartsengel Gabriël, die Lazarus ondersteunt terwijl hij net uit de dood is herrezen.</p>
<p>Kneulman maakte dit beeld in 1982. Hij was toen al ruim twintig jaar een vooraanstaande vertegenwoordiger van de expressionistische beeldhouwkunst in Nederland. Hij bezigde een heftig expressionisme, waarin voor zowel sociale als religieuze thema’s ruimte was en waarin naast abstractie plaats was voor figuratie. Hij maakte bijvoorbeeld het ‘Lieverdje’, dat in 1959 op het Spui in Amsterdam werd onthuld. Het beeld symboliseerde de straatjongens, maar groeide uit tot symbool van een levendig, maar soms ook lastig en brutaal Amsterdam.</p>
<p>De figuratie stond bij Kneulman het experiment niet in de weg. Samen met beeldhouwers als Wessel Couzijn (1912-1984) en Shinkichi Tajiri (1923) vormde hij in 1959 korte tijd ‘De Groep Amsterdam’. Het was een kleine club van beeldhouwers die zich verbonden voelden in hun vernieuwende beeldtaal, waarvoor slechts in een selecte kring van verzamelaars en musea belangstelling was. Eind jaren zestig kwam er een bredere waardering voor hun kunst. Voor Kneulman volgden er grote opdrachten van overheidswege, zoals het ‘Monument Wind en Water’ in Veere. Het grote dynamische beeld lijkt te zijn opgebouwd uit twee in elkaar verstrengelde figuren, als een verticale winding van lichamen. Een dergelijke verstrengeling is eveneens waar te nemen in ‘Lazarus’ in het Westbroekpark. Alleen staan de figuren daar naast elkaar, en wel zo dicht dat ze versmelten.</p>
";brons / steenachtig;wandelpad bij Rudolf Steinerkliniek;Lazarus leert opnieuw lopen, Carel Kneulman, 1982;Ralph Kämena;Nicole Spaans, eindredactie Sandra Spijkerman;;Kapelweg 55, 2587 BK Den Haag, Nederland;52.10361692589515;4.2933083732777;55;Kapelweg;Kneulman, Carel;;;;80055.7110217193;457828.514564609
415;Job;"<p>Vrouwelijke kunstenaars kregen in het verleden maar mondjesmaat de erkenning die hen paste. Pas de laatste decennia lijkt daar verandering in te komen. Ook de Amerikaanse Pearl Perlmuter ondervond wat het betekent om vrouw én beeldhouwer te zijn. In 1945 ontmoette zij in New York de joodse vluchteling Wessel Couzijn tijdens de lessen van de beeldhouwer Ossip Zadkine. Een jaar later trok ze met hem naar Nederland. Couzijn groeide al snel uit tot een gerenommeerd beeldhouwer, terwijl Perlmuter lang alleen bekend was als ‘vrouw van’.</p>
<p>Het kostte Perlmuter moeite opgenomen te worden in het kunstcircuit. Ze werd bijvoorbeeld niet toegelaten tot de Nederlandse Kring van Beeldhouwers en voor opdrachten werd ze genegeerd omdat ‘haar man al kostwinner was’. Officiële erkenning kwam pas toen ze in 1955 met ‘Zittende Man’, later ‘Job’ getiteld, de eerste prijs won op een tentoonstelling in de Keukenhof. Dankzij de prijs kreeg ze meer bekendheid en meer opdrachten.<br />
Niet lang daarna onderging Perlmuters werk een aanzienlijke verandering. Verhalen over Auschwitz en experimenten met ‘cire perdu’ (verloren wasmethode) inspireerden de joodse tot grillige bronzen staketsels die associaties met stapels lijken oproepen. Pas sinds een grote overzichtstentoonstelling in de jaren tachtig wordt haar werk op zijn eigen merites gewaardeerd. Het zijn vooral die dramatische, grillige bronzen uit de jaren zestig waarmee ze wereldwijde bekendheid geniet.</p>
<p>De ‘Zittende man’ in het rosarium is een vroeg werk van Perlmuter. Het is compacter dan haar latere sculpturen die veel meer een relatie met de ruimte aangaan. ‘Job’ is geïnspireerd op Couzijn. In een interview zegt ze hierover: ‘Toen ik het maakte was hij niet eens in de stad en juist daardoor zag ik hem beter. Ik had er eigenlijk nog geen titel voor toen mejuffrouw Van ‘t Hoff (een belangrijk kunstkenner, red.) het ‘Job’ noemde. Dit was precies juist’ (Hervormd Nederland, 2 mei 1964).</p>
";brons / steenachtig;rosarium, naast bunker en voetpad naar restaurant aan het kanaal;Job, Pearl Perlmuter, 1954;Ralph Kämena;Lidwien Nielander, eindredactie Sandra Spijkerman;;Kapelweg 55, 2587 BK Den Haag, Nederland;52.10340259698938;4.290853006798443;55;Kapelweg;Perlmuter, Pearl;;;;79887.1391143364;457807.20878258
463;Poort Zuidzijde;"<p>Ze vormen elkaars tegenpolen, de toegangspoorten van buurtpark Kortenbos aan de Sirtemastraat uit 1987. Ze staan ver uit elkaar aan de noord- en zuidzijde van het park. Bij de één overheersen ronde vormen bij de ander hoekige. En toch – als je het park doorkruist – is duidelijk dat de poorten bij elkaar horen. Ze hebben dezelfde schaal, zijn beide opgebouwd uit grote blokken roze graniet en terughoudend bewerkt met groot respect voor de steen. Het kan niet anders of ze zijn aan hetzelfde brein ontsproten.</p>
<p>Nout Visser is de maker. Deze Haagse beeldhouwer verwierf in de jaren tachtig van de 20e eeuw grote bekendheid met zijn stenen objecten, die door het hele land zijn geplaatst. Voor die tijd werkte onder meer in koper, brons, staal en hout.<br />
In ‘Dagblad Zaanstreek’ van 28 december 1992 zegt hij over zijn stenen beelden: ‘Steen is mooi van zichzelf. Veel van mijn objecten bestaan dan ook uit niet veel meer dan een zuil en een blok. De schoonheid van het materiaal is voor mij al het halve kunstwerk.’ Dat geldt zeker voor de zuidelijke parkpoort. Een driehoek balanceert op de twee enorme rechthoekige pilaren, alsof een reus met zijn blokkendoos van steen heeft gespeeld. Verder is de steen deels ruw gelaten. Andere delen zijn gepolijst of er zijn boorlijnen in aangebracht. Hierdoor ontstaan contrasten die een levendig effect geven.</p>
<p>Contrasten zijn voor Visser essentieel. Dat kunnen tegenstellingen binnen het object zijn, zoals verschillen in oppervlak, maar ook tegenstellingen tussen het object en zijn omgeving. En dat laatste is bij de zuidelijke poort het geval. Visser plaatste een opvallend element in het park in de stad, dat nadrukkelijk de overgang van de gebouwde omgeving naar het groen markeert.</p>
";natuursteen / graniet;buurtpark Kortenbosch;Poort Zuidzijde, Nout Visser, 1987;Ralph Kämena;Nicole Spaans, eindredactie Sandra Spijkerman;;Westeinde 315, 2512 HB Den Haag, Nederland;52.07634940440729;4.300142362771804;315;Westeinde;Visser, Nout;;;;80478.4589241999;454787.959648458
464;Sheet with frame;"<p>Een ogenschijnlijk simpel beeld: een frame rustend op een pijler. De geringste zucht zou de lijst doen kantelen ware het niet dat hij is vastgelast. Het werk is strak, geometrisch, maar tegelijk ook speels door het gevoelige evenwicht.<br />
‘Sheet with frame’ is het werk van de Haagse kunstenaar Lon Pennock. In de periode dat hij het ontwierp was hij op zoek naar absolute eenvoud, in vorm en verhouding tot de ruimte. Opmerkelijk is dat subtiele evenwicht dat grenst aan het onmogelijke, zoals ook bij ‘Intersection’ in Kijkduin.</p>
<p>Al tijdens zijn studie ging Pennock op zoek naar een nieuwe vormgeving als reactie op de expressionistische kunst van de jaren vijftig. Pennock werd geïnspireerd door kunstenaars als Brancusi, die met hun eigenzinnige visie de beeldhouwkunst nieuwe impulsen gaven. Belangrijk was bijvoorbeeld dat zij hun beelden direct op de grond maakten, dus zonder sokkel, waardoor het werk deel ging uitmaken van de omgeving.</p>
<p>Ook betekenisvol was de kennismaking met de Amerikaanse ‘Minimal Art’, die begin jaren zestig in Nederland werd gepresenteerd. Kenmerkend waren de grootschaligheid, de strakke vormgeving, het repetitieve karakter en de industriële materialen en kleuren. Pennock voelde zich aangetrokken tot het onpersoonlijke, objectieve karakter van de werken.<br />
Pennock, die in het Nederlandse kunstklimaat een betekenisvolle rol heeft gespeeld, is echter nooit een ‘die hard’ minimalist geweest. Voor zijn werk bepaalde hij intuïtief de maten en verhoudingen. Die maat moest menselijk blijven: je moest er als het ware over kunnen struikelen.</p>
<p>Desondanks kwam zijn werk vaak afstandelijk over. Om die indruk te verlichten liet Pennock in de ontwerpfase later ook het toeval toe, en gebruikte hij tastbaarder materialen als ruwe brokken steen. Staal keerde wel terug, maar de werken werden minder zwaar en monumentaal door het gebruik van rasters en bogen. Wat bleef is het subtiele evenwicht.</p>
";cortenstaal;tegenover Guido Gezellestraat;Sheet with frame, Lon Pennock, 1987;Ralph Kämena;Lidwien Nielander, eindredactie Sandra Spijkerman;;Sinjeur Semeynsweg 227, 2524 EJ Den Haag, Nederland;52.051658431558735;4.318490831738284;227;Sinjeur Semeynsweg;Pennock, Lon;;;;81695.8065874773;452022.411357791
465;Poort Noordzijde;"<p>‘Men moet niet ongemerkt aan een kunstwerk voorbij kunnen gaan. Anders had ik net zo goed lantaarnpalen kunnen neerzetten.’ Dit zegt de Haagse beeldhouwer Nout Visser in ‘Dagblad Zaanstreek’ van 28 december 1992. Aan zijn twee opvallende toegangspoorten in buurtpark Kortenbos aan de Sirtemastraat ga je echt niet zomaar voorbij. Ze vormen een nadrukkelijke ingreep in de omgeving. De één staat aan de noordkant van het park, de ander aan de zuidkant, met respectievelijk een boog en een omgekeerde driehoek als markante tegengestelde vormen. De poorten zijn in 1987 gemaakt.</p>
<p>De noordelijke poort wekt de indruk een zeer oud bouwwerk te zijn. Dat komt door de manier waarop de enorme, taps toelopende stenen in een boog zijn gestapeld. Ze liggen los, maar drukken zichzelf door hun eigen gewicht vast. Een natuurwet waar bouwmeesters in de klassieke oudheid ook al gebruik van maakten. Zo’n wigvormige steen die door de boog prikt tref je echter bij de Grieken en de Romeinen niet aan. Het lijkt gevaarlijk om onder de poort door te fietsen, want die middelste steen hangt als het zwaard van Damocles boven je hoofd. Een kunstwerk moet ook spannend zijn, vindt Visser.</p>
<p>Daarnaast probeert Visser met de plaatsing van een object altijd een contrast neer te zetten. Hij wil dat zijn sculpturen afsteken tegen het decor van hun omgeving. Dat Visser rond 1990 onderdelen van zijn objecten gaat kleuren, draagt daaraan bij. Natuur- en baksteen combineert hij met staal geschilderd in de primaire kleuren rood, geel en blauw.<br />
Die beelden zijn groot, maar ze vallen vooral op vanwege de krachtige kleuraccenten die erin zijn verwerkt. Ook zijn ongekleurde objecten doen dat door hun afmetingen en bijvoorbeeld doordat ze doen denken aan (pre)historische monumenten. De noordelijke parkpoort is hier een voorbeeld van.</p>
";natuursteen / graniet;buurtpark Kortenbosch;Poort Noordzijde, Nout Visser, 1987;Ralph Kämena;Nicole Spaans, eindredactie Sandra Spijkerman;;2513 Kortenbospad;52.0752341430868;4.29755333766821;2513;Kortenbospad;Visser, Nout;;;;80299.1196112695;454666.547978719
